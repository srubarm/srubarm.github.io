---
layout: post
title: Laserová fúze
categories: [Fyzika]
permalink: /fyzika/laserova-fuze.html
---
# Laserová fúze

Laserová fúze je nám může dát neomezený zdroj levné energie. Pracuje levněji než elektromagnetické reaktory typu TOKAMAK. Její nové vylepšení přinese další úspory a zrychlí další vývoj.

## Princip laserové fúze

<div class="obry" style="width:187px"><div class="leftbox"><img alt="Pohled zevnitř na toroidní dutinu reaktoru TOKAMAK" height="124" src="http://www.techblog.cz/images/reaktor-tokamak-uvnintr.jpg" width="170"/></div>Pohled na reaktor TOKAMAK zevnitř<br/>Credit: EFDA-JET</div> 

Každá termojaderná fúze je slučování jednoduchých atomů na složitější za současného uvolnění velkého množství energie. Detailně slučování popisovat nebudu, protože mu nerozumím. [Laserová fúze](http://en.wikipedia.org/wiki/Laser_fusion) využívá slučování atomů deuteria (vodík s jedním neutronem) a tritia (vodík se dvěma neutrony). Zatímco v [TOKAMAKovém reaktoru](http://en.wikipedia.org/wiki/Tokamak) se na teploty miliónů stupňů celsia zahřívá směs atomů (vždy plasma) chycená v magnetickém poli, zde je palivo uvězněno ve zlatém válečku nebo kuličce. Ve válečku je pod velkým tlakem a při teplotě pohybující se v jednotkách kelvinů.

Pro iniciaci reakce se mnoho laserových paprsků o vlnové délce v ultrafialové oblasti zaměří na zlatý váleček. Ten začne produkovat ohromné množství rentgenového záření, a zahřeje tak svůj obsah na milióny stupňů celsia, zejména však vrstvy blízko obalu. Povrchové vrstvy explodují, tím stlačí palivo v nižších vrstvách, které tak dosáhne teploty a tlaku nutného pro zahájení termojaderné fúze. Princip je v podstatě shodný s funkcí klasické vodíkové bomby, kde nejdříve klasická štěpná bomba vyvine dostatečný tlak a teplotu a následně dojde k fúzi malého množství vodíku. Ve vodíkové bombě je vodíku asi stejně jako v nafukovacím balónku. To dává dobrou představu o potenciálu slučování jader.

## V čem je nová fúze lepší

<div class="obry" style="width:187px"><div class="leftbox"><img alt="Zlatý váleček s dutinou" height="119" src="http://www.techblog.cz/images/zlaty-valecek-pro-palivo.jpg" width="170"/></div>Zlatý váleček pro uložení paliva pro laserovou jadernou fúzi<br/>Credit: NIF</div> 

Klasická laserová fúze využívá pouze jednoho typu laseru, který je v provozu v obou fázích – jak při stlačování, tak při následném zahřátí. [Rychlá laserová fúze](http://physicsweb.org/articles/news/9/9/2/1) používá rozdílné lasery pro obě fáze. Pro stlačení je používán dlouhý puls jednoho laseru o energii 200 kJ a pro ohřátí kratší 70kJ puls druhého laseru. Nepodařilo se mi zjistit, jestli se lasery liší použitou frekvencí záření nebo i jinými vlastnostmi například fokusací ohřívacího laseru přímo na malou plochu v centru válce (kuličky). Každopádně by takové zažehnutí mělo spotřebovat výrazně méně energie, a být tak výrazně levnější.

## Současnost vývoje termojaderných reaktorů

Pozornost je dnes zaměřena zejména na mezinárodní projekt ITER o rozpočtu deseti miliard dolarů, který je určen k mírovému energetickému využití. Jeho reaktor se teprve bude stavět ve Francii. [V provozu](http://optics.org/articles/ole/7/8/3/1) však jsou již centra výzkumu laserové fúze v USA (National Ignition Facility – [NIF](http://www.llnl.gov/nif/nif.html)) a Francii (Laser Mégajoule – [LMJ](http://www-lmj.cea.fr/html/cea.htm)). Bohužel pouze asi 15 % času práce těchto zařízení je využíváno k mírovým účelům. Zbytek jde na vývoj zbraní. Reportáž z jednoho laserově fúzního experimentu jste mohli shlédnout v nedávno vysílaném úvodním dílu (jinak celkově nepovedeného) seriálu BBC o naší sluneční soustavě. Projekt rychlé laserové fúze provizorně nazvaný HiPER, by měl zkoumat možnosti aplikace laserové fúze v energetice, a konkurovat tím vojensky zaměřeným NIF a LMJ i při menším rozpočtu. První úspěšný experiment fúze provedené touto technikou byl proveden již v roce 2001 na Univerzitě v Osace.

## Budoucnost energetiky

Budoucnost energetiky v podobě, v jaké ji známe dnes závisí na tom, jak se nám podaří termojadernou fúzi pro mírové účely zvládnout. Veškeré zdroje energie používané v dnešních elektrárnách nejsou obnovitelné. Pokud vím, tak na biomasu zatím elektrárny nepracují. Zdroje paliva pro fúzi máme v podobě podílu těžké vody ve světových oceánech téměř neomezený. Když nezkrotíme jadernou fúzi, tak si budeme muset zvyknout na decentralizované zdroje energie z větru a Slunce, když zkrotíme, tak si zas budeme zvykat na neomezený zdroj levné energie. Obě možnosti jsou až nečekaně optimistické.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
karel  &ndash; 3.9.2005
</div>

vim ze rypu, ale ve vodikove bombe je toho vodiku trosku vic. Typicka energie uvolnena pri vybuchu je hrubym odhadem tak 100 000TJ (http://hypertextbook.com/facts/2000/MuhammadKaleem.shtml)slocenim dvou jader dostaneme rekneme tak 10MeV (http://en.wikipedia.org/wiki/Nuclear_fusion#Important_fusion_reactions) Jeste je dobre vedet, ze v bombach neni vodik, ale deuterid lithny - pouzitelna jadra jsou tam dobre namackana a nemusi se to chladit az na par K. Takze, pokud jsem se nekde neseknul, vychazi to tak na desitky kil toho deuteridu v bombe(ne vsecno se spotrebuje)A diky za clanek:)

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 3.9.2005
</div>

[1] Díky za komentář. Jsem velmi rád, že rýpeš.Na základě Tvých dvou údajů jsem taky počítal a vyšlo mi, že by stačilo asi 0,02 g vodíku, který by zabral asi 0,23 dm^3 (nestlačený). S lithiem by to dohromady bylo necelých 0,1 g LiH. Věřím, že jsem se zásadní chyby nedopustil. Informaci ve článku jsem čerpal z jmenovaného seriálu BBC.

<div class='comment-item-header' markdown=1>
[Prokop Hapala](mailto:0254@seznam.cz) &ndash; [WWW](http://part.wz.cz) &ndash; 4.9.2005
</div>

me vyslo 7,4 kg LiD pri 100% ucinosti spaleni v 0,5Mt TNT bombe ktera se pouziva ve vyspelych americkych MIRV systemechLiD->2He (22,4e6 eV) = 3,6e-12 J = 2,16e12 J/mol = 270e9 J/g0.5Mt TNT = 2e15 J(270e9 J/g) /(2e15 J) = 7407gtake se s oblibou udava ze Uran je asi 30 milionkrat vyhravnejsi nez uhli, vodikova fuze pak 100 milionkrat, tedy (co si tak pamatuju spalne tepla) 300 milionkrat vyhrevnejsi nez TNT, tedy kilo H je asi 300kt TNT, no zbrojarske LiD ma 8x vetsi molarni hmotnost, takze tech 7kg LiD = 500kt TNT celkem odpovida

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 4.9.2005
</div>

[3] Počítáš přesně. Přepočítal jsem to a vyšlo mi to stejně jako Tobě. Myslím, že bych měl se sebou něco dělat.

<div class='comment-item-header' markdown=1>
[Prokop Hapala](mailto:0254@seznam.cz) &ndash; [WWW](http://part.wz.cz) &ndash; 4.9.2005
</div>

ale ono de taky o to ze velka cast energie ve vodikovych bobach je stepna, je todis docela obtizne dostatecne stlacit velke mnozsvi paliva, znacne mnozstvi energie v modernich bobach pochzi z 238U plaste (tercialni stupen), ktery je ozarovan rychlymi neutrony z fuzniho sekundarniho stupne, presto ale verim ze se naloz LiD pohybuje v radech kgtim se moderni bomby dost podobaji prvnim H-busted bombam ktere mely jen zvysit ucinost klasice stepne bombybtw. zrovna shanim libovolne zdroje o pokrocile technologi jadernych zbrani, snad ani ne tak o jejich jaderne fyzici jako spise o tzv. "Effect technology" cili o efektech vznikajicih kdyz se vysoce koncentrovana energie siri nehomogenim prostredim..kdyby jste o necem vedel prosim dejte vedet :)

<div class='comment-item-header' markdown=1>
BIS  &ndash; 4.9.2005
</div>

-- Komentář smazán -- Vysvětlení na požádání martin.srubar@gmail.com

<div class='comment-item-header' markdown=1>
[gRis](mailto:gris.wold@seznam.cz)  &ndash; 4.9.2005
</div>

AFAIK se elektrarny na biomasu pouzivaji v Rakousku nebo Nemecku. Ale zatim jen jako experimentalni projekty, na (bio)masove vyuziti se teprve ceka :-)

<div class='comment-item-header' markdown=1>
karel  &ndash; 5.9.2005
</div>

[3] ad ucinky explozi, zkute:  http://www.pxd.zde.cz/ Je to sice "jen" klasickych trhavinach, presto poucne a psano lidmi "od fochu". Asi pred rokem tam byl dobry clanek o ucincich vybuchu pod vodou na zive organismy(ryby, potapece...), coz je ono nehomogenni prostredi(voda+ryby). Snad pujde dohledat.Jo Rusove pry vyrobili bombu, ktera byla skoro ciste(~95%) termonukleaarni(pise se o tom v prvnim okazu z meho predchoziho komentare[1])

</section>