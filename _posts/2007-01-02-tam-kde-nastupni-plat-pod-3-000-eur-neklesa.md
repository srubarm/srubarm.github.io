---
layout: post
title: Tam, kde nástupní plat pod 3 000 EUR neklesá
categories: [Osobní]
permalink: /osobni/tam-kde-nastupni-plat-pod-3-000-eur-neklesa.html
---
# Tam, kde nástupní plat pod 3 000 EUR neklesá

Připadalo vám někdy, že nabídka zaměstnání v Česku je pro vás nedostatečná. Nabízí vám pouze práci, která vás nebaví, za peníze, které nemotivují a mezi lidmi, ze kterých je vám nevolno? Změňte píseček na kterém hrajete. Vyměňte malé české pískoviště za obrovskou evropskou pláž neomezených možností.

## Přihlásit se může každý

<div class="obry" style="width:166px"><div class="leftbox"><img alt="Careers in Europe logo" height="49" src="http://www.techblog.cz/images/careeers-in-europe-logo.gif" width="149"/></div>CIE se letos konalo od 11. do 13. 12. v Bruselu<br/>Credit: CIE</div> 

Jako jeden ze dvou zástupců studentské organizace [BEST](http://www.best.eu.org/) (Board of European Students of Technology) jsem měl možnost účastnit se [Careers in Europe forum](http://www.careersineurope.com/) v Bruselu, což je akce, která dává dohromady prestižní zaměstnavatele a nejperspektivnější studenty a čerstvé absolventy z celé Evropy. Jak se na takovou akci dostat? Stačí se přihlásit na webu akce a elektronicky zaslat svůj životopis. Potud je to snadné. Problémem je, že se hlásí obvykle asi 8 tisíc studentů a vybráno jich je pouze 500. Ale pokud se dohovoříte alespoň ve dvou jazycích mimo svého rodného a máte v životopise něco zajímavého, s vysokou pravděpodobností se fóra zúčastníte a přijmou vás.

## Vysoký plat vždy, práce různá

<div class="obry" style="width:187px"><div class="leftbox"><img alt="Vstup do prostorů Careers in Europe fóra" height="230" src="http://www.techblog.cz/images/careeers-in-europe-vstup.jpg" width="170"/></div></div> 

Fóra se účastní mnoho nadnárodních firem ze široké škály oborů. Od bankovního sektoru, přes výrobce kosmetiky až po stavební a strojní firmy. Určitě si vyberete. Rozhovory se zástupci mnoha firem jsem zjistil, že ani tak nezáleží na tom, co studujete, ale zejména jakými jazyky mluvíte, jestli jste ochotni se dále vzdělávat, jaký vztah máte k tomu, co byste potenciálně u svého zaměstnavatele vykonávali a jaký je obecně váš postoj a předpoklady k práci na žádané pozici. Optimisticky napsaný životopis obstojí, pokud jste šikovní. Lživě napsaný nikdy.

Lidé, se kterými jednáte, mají desítky let zkušeností a obelhat je zkoušel už kde kdo. Obvykle je snaha nalézt osobu, která je na danou pozici vhodná, respektive nejvhodnější z kandidátů. Nemá smysl se nechat lanařit do práce, kterou byste chtěli dělat pouze pro peníze.

## Práce je, lidé nejsou

To, že není práce, je mýtus, který se traduje jak u nás, tak v zahraničí. Je až neuvěřitelné, kolik krásně placených a obvykle i zajímavých zaměstnání se nabízí. Chybí pouze kvalitní lidé, kteří by tato místa zaplnili. Těch, co by si rádi odseděli svých 8 hodin v kanclu s občasným kliknutím myši a nanejvýš otočením kolečkem pro posun po oblíbených webových stránkách, je hodně, ale těch, kteří by pracovali s nasazením, něco uměli a chtěli se dále učit, je minimum. Opakuji: Na vzdělání nezáleží. Vždy, když jsme přišli k nějakým náborářům, ozvalo se:

> We're looking for engineers.

"Hledáme inženýry." Máte-li jakoukoliv vysokou školu technického směru, neměli byste mít žádné problémy. Ale hned na to následovala otázka na jazyk, kterým byste měli disponovat. Angličtina je v zásadě povinná, navíc je vyžadován jazyk země původu společnosti. Od firem sídlících ve Velké Británii se vždy ozvalo:

> We have urgent need of engineers in UK.

"Máme urgentní nedostatek inženýrů ve Velké Británii." To jsou pro nás dobré zprávy. Kdokoliv může ihned jet do Británie pracovat a nalézt místo svých snů. Stačí mít pouze odvahu. Od studentů na západ od nás se lišíme pouze nižším sebevědomím a v průměru kvalitnějším vzděláním.

## Pozor na firemní kulturu – peníze nejsou všechno

Díky tomu, co dělám v BESTu, mám možnost jednat poměrně často se zástupci mnoha firem a dokáži už trochu odhadnout, jaké panují v té které firmě vztahy. Jelikož jsem na Careers in Europe nebyl stresován tím, že bych se chtěl nechat někam zlanařit, pozoroval jsem, jak se společnosti k zájemcům o zaměstnání i mezi sebou chovají. Je až odstrašující, do jaké míry se zástupci některých firem přetvařují. Milá tvář vydrží pouze do prvního požadavku čehokoliv neplánovaného či nadstandardního, poté je na okamžik nastavena tvář odvrácená – nepřívětivá, aby v zápětí byl opět nasazen úsměv zdůvodňující, proč něco není možné. Ale toto není to pravé odhalující firemní kulturu, jenom ji naznačí.

<div class="obryleft" style="width:187px"><div class="leftbox"><img alt="Občerstvovací a odpočinková místnost" height="128" src="http://www.techblog.cz/images/careeers-in-europe-mistnost.jpg" width="170"/></div>Mezi pohovory studenti odpočívali a debatovali ve vyhrazeném sále.</div> 

Klíčové je sledovat zástupce firmy (vhodnější za čerstva v dopoledních hodinách). Vypadají spokojeně, mají radost z toho, co dělají? Jak jednají mezi sebou? Jsou napjatí, baví se nenuceně? Je důležité to sledovat, ale běžný zájemce o práci k tomu nemá většinou příležitost a pokud ano, je dostatečně vystresovaný z blížícího se pohovoru a nevšímá si toho, nebo, což je nejhorší, vůbec netuší, že by se o to měl zajímat.

Jak budete v zaměstnání spokojeni, určují lidé, se kterými pracujete. Není to ani velikost výplaty, ani to, co děláte, ale lidé, se kterými se denně stýkáte v práci a řešíte s nimi problémy. Je to veliká bolest českých firem, kde má česká povaha možnost se projevit na plné obrátky. Pobočky nadnárodních firem v Česku jsou na tom celkem dobře, pokud jsou cizinci přímo vedeny a je v nich tvrdě vyžadována vysoká úroveň jednání a vztahů. Obecně jsou na tom firmy anglosaského původu lépe než jiné.

## Čeští studenti v Bruselu

Nemám zatím k dispozici statistiky, ale potkal jsem na fóru dva Čechy. Jednu příjemnou studentku VŠE v Praze a někoho, s kým jsem nehovořil, ale rozpoznal jsem národnostní příslušnost podle nezaměnitelného přízvuku. Jsme na tom s přízvukem obecně dost špatně, ale můžeme se v tomto směle srovnávat s Francouzi. Má to i výhody, když v davu hovoří Čech, snadno ho rozpoznáte.

<div class="obryleft" style="width:187px"><div class="leftbox"><img alt="Vlajky 25 zemí v Evropské unii" height="109" src="http://www.techblog.cz/images/vlajky-25-zemi-eu.jpg" width="170"/></div>I když pohyb pracovních sil v EU není úplně volný, získat práci můžete v libovolné zemi.</div> 

Věřím, že příští rok se zúčastní více zástupců z Česka. Je to o propagaci. Téměř nikdo u nás neví nebo ani nepřemýšlí nad tím, že by hledal práci jinde. Když už, tak je omezen předsudky na mytí nádobí v Anglii a podobné činnosti. Můžeme si vzít příklad z Poláků, kromě toho, že se velká část Polska do Velké Británie už přestěhovala, účastnilo se jich mnoho i fóra a hledají si aktivně vysoce kvalifikovaná zaměstnání. Čechům se jednoduše cestovat nechce. Jsme raději spokojeni na svém malém písečku.

## Neomezujte se!

Když už se rozhodnete, že se budete živit, jako zaměstnanec, věnujte čas tomu, abyste si nalezli něco, co by vás bavilo a sociálně i materiálně uspokojovalo. Podle mých zkušeností v podmínkách České republiky je mnoho míst pro schopné středoškoláky a méně schopné vysokoškoláky – intelektuální práce, ale víceméně rutinní. Chcete-li nalézt práci velmi kreativní, je lepší se rozhlížet bez omezení na hranice států. Jen tak naleznete to, co hledáte. Zajímavou práci lze najít všude. Ale proč nedělat ještě zajímavější? Proč nemít nástupní plat minimálně 3 000 EUR, pracovat v mezinárodním prostředí a jednat s lidmi, kteří mají hodnoty postavené poněkud jinak, než je běžné u nás?

**Rozhodněte se!**


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
Jirka Cech &ndash; [WWW](http://www.jirkacech.com/) &ndash; 2.1.2007
</div>

no, nekteri z nas uz davno pryc jsou :-)

<div class='comment-item-header' markdown=1>
Martin &ndash; [WWW](http://www.techblog.cz/) &ndash; 2.1.2007
</div>

[1] A jsi spokojený s rozhodnutím jít pryč? Já bych řekl, že ano. Protože u nás bys rozhodně takové možnosti jako venku neměl.

<div class='comment-item-header' markdown=1>
kolisko  &ndash; 2.1.2007
</div>

Diky za skvelej clanek a poznamky o tom, jak je dulezite vybirat firmu podle firemni kultury a ze zamestnei je silne o lidech kolem.Mel bych jen dve poznamky: vyska platu je relativni. 3 000 Eur to je po prepoctu na koruny pekna sumicka, ale specialne na Britskych ostrovech jsou naklady na zivot nekde uplne jinde nez u nas. To je treba taky brat v uvahu.Druha poznamka se tyka 'odlivu mozku' ke kterymu clanek tak trochu vybizi. Myslim, ze neni mozne porad jenom nekam utikat za lepsim. Bylo by super, kdyby se darilo v zahranici nabite zkusenosti uplatnovat taky u nas. Problem je v tom, ze u nas navratilci nejsou moc dobre prijimani. Treba o Polacich se rika, ze umi vyuzit svych krajanu a navratilcu daleko lepe.Jak je uzitecne, kdyz se lidi vraci je videt treba na prikladu Spanelska. Na konci frankovy vlady a nejakou dobu po jejim padu utikala vedecka inteligence zejmena do USA. Po nejake dobe se ji cast vratila a ted je Spanelsko velmoc ve vyzkumu neuralni listy a neuro science obecne (a urcite i v dalsich oborech, to ale nemuzu z vlastni zkusenosti tvrdit).

<div class='comment-item-header' markdown=1>
ZED &ndash; [WWW](http://clanky.iobchody.com/) &ndash; 3.1.2007
</div>

Clanek je velmi inspirujici. Libi se mi.kolisko> Nemuzes po lidech chtit, aby tu zustavali, protoze mohou obohatit svoji zemi. Je vsak pravda, ze oni se vetsinou vrati, volani domova je silne.

<div class='comment-item-header' markdown=1>
Jirka Cech &ndash; [WWW](http://www.jirkacech.com/) &ndash; 4.1.2007
</div>

[4] jenze je bohuzel pravdou i to spatne prijimani, ja uz jsem venku pres 5 let (Nemecko a USA), jsem vedec, fyzik a necitim, ze by mne v Cesku nekdo cekal. Spis dost nechut a obavy z toho, ze bych jim chtel zavadet novoty, nanotechnologie a aplikacni veci a ze kdyz nejake pracoviste uz od zacatku perestrojky resi jak udelat amorfni materialy pro opticky zapis (system CD-ROM a presneji CD-RW) musi to preci vedet lip jak ja a to, ze uz to je 30 let objevene, 20 let patentovane a 15 let na trhu, to je nikterak nerozhodi...Nemam chut probijet se pres kamaradsofty mistni zkorumpovane grantove agentury, kde se penize davaj protoze se kazdy s nekym zna a ne na perspektivni napady.  A nechci misto badani vypisovat tabulky v Excelu pro MSMT, aby to pak nekdo vratil, ze podle noveho predpisu (hodme to na EU) se nove musi ve vsech tabulkach 7 let zpatky doplnit rodne cislo resitele nebo tak...proc to ma delat badatel a nedoplni to liny urednik???

<div class='comment-item-header' markdown=1>
Martin &ndash; [WWW](http://www.techblog.cz/) &ndash; 11.1.2007
</div>

[3] Máš pravdu 3 tisíce EUR není v některých zemích mnoho. Nyní nevím, jaké platy nabízí společnosti z UK a podobných dražších zemí.S odlivem mozků je to těžké. Domnívám se, že každý, kdo odejde pracovat na vyšší úrovni do zahraničí, může být zpětně Česku prospěšný. Pokud samozřejmě z nějakého důvodu na svou vlast nezanevře. Získané znalosti a zkušeností, které by tady nezískal, může uplatnit později opět tady a velmi tím k rozvoji naší země přispět. Třeba už jen tím, že sem přinesou lepší způsoby jednání. Ale také jejich peníze hrají významnou roli.Z mého pohledu je lepší, když se kdokoliv seberealizuje v zahraničí, než aby se omezoval z nějakých vlasteneckých důvodů. Z toho může plynout jen pocit nespokojenosti a rozčarování.Rozhodně s myšlenkou Tvého komentáře souhlasím.[5] To je docela síla. Pěkná exkurze do českých poměrů.

<div class='comment-item-header' markdown=1>
Čtenář  &ndash; 25.8.2007
</div>

Váš blog je opravdu lepší než 21. století. Líbí se mi, že než napíšete nový článek uběhne několik měsíců a tím je kvalita zajištěna.

<div class='comment-item-header' markdown=1>
petraRuzova  &ndash; 22.12.2007
</div>

Dobrý den, potřebovala bych poradit s hledanim zamestnani-nemam s tim doposud zadne zkusenosti a opravdu si nevim rady- prozatim jsem se zaregistrovala na nekolika pracovnich portalech www.pracw.cz, www.prace-rychle.cz atd. ale co dál?? Poradte mi prosim. Petra R.

<div class='comment-item-header' markdown=1>
[atrey](mailto:atreyp@gmail.com)  &ndash; 16.3.2008
</div>

Som prvak na vysokej skole, co nieje nic, to je kazdy druhy, ale po tomto clanku mam vazne chut do ucenia. Urcite si ho ulozim a pri mojej lenivosti si ho pred ucenim vzdy precitam. Pacila sa mi cast s tim ako autor narazil na dost velky problem dneska a teda na to ako berie pracu drviva vacsina ludi. Je to bohuzial tak. Dakujem za clanok je pre mna silno motivujuci.

</section>