---
layout: post
title: Jak se měří vesmír – potřetí
categories: [Astronomie]
permalink: /astronomie/jak-se-meri-vesmir-potreti.html
---
# Jak se měří vesmír – potřetí

Chtěl bych doplnit dva báječné články, které se dnes objevily na blozích. Začal to Artur článkem [Jak se měří Vesmír](http://blog.maly.cz/index.php?item=313) a poznámku k němu měl TheOnly ve [stejnojmenném článku](http://www.bloguje.cz/blogy/theonly/1913_item.php). Pánové ovšem na něco zapomněli.

Probrali měření pomocí rudého posuvu a paralaxy, ale neuvedli měření pomocí cefeid. Cefeidy jsou hvězdy, které mají proměnlivou jasnost. A proto, že jsme objevili závislost mezi jasností cefeidy a její periodou, tak můžeme určit její skutečnou jasnost. [(Co jsou cefeidy)](http://au20.troja.mff.cuni.cz/~puda/ulohy/cviceni2/cviceni2/cefeidy.htm) Můžeme také změřit, jak jasná se cefeida jeví nám a z toho poměrně přesně dopočítat, jak je vzdálená. A právě cefeidy ve Velkém Magellanově mračnu jsou kalibrem pro měření vzdáleností všech velmi vzdálených galaxií. Problém je, že právě vzdálenost VMM moc nevychází. Proběhla různá měření a vzdálenosti vyšly s takovým rozdílem, který přesahoval možnou chybu jednotlivých měření. Podrobněji o měření vzdálenosti VMM se píše [třeba tady](http://www.ta3.sk/zne/zneXXXV2000E.html#3).

Dalším nakousnutým problémem bylo stáří vesmíru. Zjišťujeme jej jednak pomocí měření rychlosti vzdalování galaxií [(článek o měření na HST](http://astro.sci.muni.cz/pub/hst1999/99-65.html), ale mnohem přesnější výsledek dala sonda WMAP, která měřila s vysokou přesností reliktní záření, tj. záření, které zbylo po velkém třesku a jeho rudý posuv je tak velký, že jeho teplota klesla až ke třem stupňům nad absolutní nulu a určila stáří vesmíru na 13,7mld let s velmi malou možnou chybou. Viz The [Oldest Light in the Universe](http://science.nasa.gov/headlines/y2003/11feb_map.htm).

BTW Vypadá to na první smysluplný blogroll. :-)

