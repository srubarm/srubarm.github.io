---
layout: post
title: Google pro vědce
categories: [Ostatní věda]
permalink: /veda/google-pro-vedce.html
---
# Google pro vědce

<div class="obry"><div class="leftbox"><img alt="Google Scholar vs. Arxiv.org" height="90" src="http://www.techblog.cz/images/google-scholar.jpg" width="155"/></div></div> 

Google spustil novou službu nazvanou [Google Scholar](http://scholar.google.com/) (via [Brambůrek](http://www.pooh.cz/bramburek/a.asp?a=2011143)) čili Google vědec. Jak sám název napovídá, zaměřuje se na vyhledávání v na webu publikovaných vědeckých pracích a literatuře a to i té, která není volně k dispozici v plné délce. Samozřejmě zobrazí pouze abstrakt, ale vy si potom můžete daný článek vyhledat ve své vědecké knihovně. Více informací naleznete na [stránce častých otázek](http://scholar.google.com/scholar/about.html).

Kvalitu vyhledávání nedokážu posoudit, protože neumím určit relevanci výsledků a kvalitu jejich obsahu. Ale rozhodně pochybuji, že by k hodnocení prací používal klasických zpětných odkazů. Spíš to budou, ve vědě klasické, počty citací.

Google tímto nejspíš plánuje postihnout velkou část vědeckých prací v jednom vyhledávači, takže potom nebude pro vědce nutné procházet několik archivů typu [arXiv.org](http://arxiv.org/) a dalších placených či neveřejných a budou mít zdroj informací rychle dostupný, nebo se alespoň dovědí, kde mají hledat.
  *[abstrakt]: Stručné shrnutí

