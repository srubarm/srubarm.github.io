---
layout: post
title: První fotografie exoplanety
categories: [Astronomie]
permalink: /astronomie/prvni-fotografie-exoplanety.html
---
# První fotografie exoplanety

Podařilo se vyfotografovat první planetu patřící jinému slunci, než tomu našemu. Zásluhu na tom mají vědci z [Evropské jižní observatoře](http://www.eso.org/). Bohužel je to planeta velká, vzdálená a neobyvatelná. Navíc na tom není nic zvláštního a fotografie nám neřekne o mnoho více než jiné metody pozorování.

## Obří exoplaneta

<div class="obry"><div class="leftbox"><img alt="Exoplaneta s hnědým trpaslíkem na pozadí" height="115" src="http://www.techblog.cz/images/exoplaneta-hnedy-trpaslik.jpg" width="170"/></div></div> 

Planeta s pěkným jménem 2M1207b rotuje kolem mateřské hvězdy (hnědý trpaslík – velmi slabá hvězda) 2M1207A v soustavě vzdálené od nás 200 světelných let. Váží pětkrát více než Jupiter a svou hvězdu obíhá ve vzdálenosti dvakrát větší, než Neptun naše Slunce. Exoplaneta je neobvyklá i na poměry planet, které jsme schopni na velké vzdálenosti objevovat. Je velká, obíhá daleko a nalezli jsme ji v systému starém pouhých 8 miliónů let. Můžeme spekulovat, zda by mohla vzniknout klasickou cestou z [protoplanetárního oblaku](http://projekty.astro.cz/adict/?hlstr=protoplanetarny+oblak&hledej=text*) nebo nějak jinak.

## Příliš mnoho povyku

Obrázek, který je nyní s velkým povykem prezentován, [byl pořízen](http://www.eso.org/outreach/press-rel/pr-2004/pr-23-04.html) již loni v září. Tehdy se nevědělo, zda je na obrázku hnědý trpaslík a jeho exoplaneta nebo jde o náhodné zachycení jiné hvězdy na pozadí. Nedávná měření potvrdila exoplanetu.

<div class="obryleft"><div class="leftbox"><img alt="Obrázek exoplanety a hnědého trpaslíka v infračerveném spektru" height="167" src="http://www.techblog.cz/images/exoplaneta-infra.jpg" width="180"/></div></div> 

Snímek byl pořízen v infračerveném spektru ve třech různých vlnových délkách (obdoba skládání obrazu z červené, zelené a modré). Takže se nejedná o fotografii v klasickém smyslu slova. Jiná způsoby měření, jako jsou např. sledování ovlivnění dráhy hvězdy, změny jasu, poskytnou podobně "detailní" informace o exoplanetách. Jen se výsledky měření změn jasu neprezentují tak snadno jako fotka. Ovšem co se týče výsledků, může nám být způsob měření ukradený do té míry, jak vám může být jedno, v jakém jazyce jsou zdrojové články tohoto příspěvku.

Mohu jen spekulovat, zda se Evropská jižní observatoř snaží odpoutat pozornost od nějakého svého neúspěchu podobně, jako [ESA](http://www.techblog.cz/kosmonautika/esa.html) začala propagovat [Auroru](http://www.techblog.cz/mars/clovek-na-marsu-do-roku-2033.html) po katastrofě sondy [Beagle 2](http://www.beagle2.com/). Snad je to pouze nevinná zkouška zlepšené popularizace výsledků vědy. Evropa si snad v této oblasti už vezme příklad z USA.

## Další informace

  * [Yes, it is the Image of an Exoplanet](http://www.eso.org/outreach/press-rel/pr-2005/pr-12-05-p2.html) – Podrobná tisková zpráva o potvrzení exoplanety
  * [Exoplanety](http://www.asu.cas.cz/~svanda/prace/exoplnt/exoplnt.htm) – Velmi pěkný článek popisující problematiku hledání exoplanet



