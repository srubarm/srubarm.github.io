---
layout: post
title: Na Marsu byl život
categories: [Mars]
permalink: /mars/na-marsu-byl-zivot.html
---
# Na Marsu byl život

Potvrzení minulého života na marsu nepřišlo nečekaně od roverů [Spirit a Opportunity,](http://marsrovers.jpl.nasa.gov/home/index.html) ale od vědců z [univerzity v Queenslandu.](http://www.uq.edu.au/news/images/uq_logo.gif) Vydali [zprávu](http://www.uq.edu.au/news/index.phtml?article=5309) (via [ Roland Piquepaille](http://radio.weblogs.com/0105910/)), ve které oznamují výsledky svého nového zkoumáni [meteoritu ALH84001.](http://en.wikipedia.org/wiki/ALH84001) Ten byl populární už v roce 1996, kdy byla poprvé zveřejněna informace o tom, že se v něm nalezly stopy po dávných bakteriích z Marsu. Tehdy nebylo jednoznačně určeno, jestli dutiny v kamenu byla skutečně způsobeny živými organismy. Nyní vědci pomocí nové metody porovnali stopy na meteoritu se vzorky fosílií bakterií, které získali z bahna jezírka na golfovém hřišti. Doktor Taylor tvrdí:

> „Náš výzkum ukázal, že struktury na meteoritu byly více než pravděpodobně vytvořeny bakteriemi přítomnými na Marsu před čtyřmi miliardami let; dříve než začal život na Zemi.“

Uvidíme, zda tento výzkum opět někdo nezpochybní. Pokud se informace potvrdí, bude to znamenat velký posun v našem uvažování o Marsu. Země už nebude tak výjimečná.

