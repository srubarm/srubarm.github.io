---
layout: post
title: Plastové solární články s vyšší účinností
categories: [Technologie]
permalink: /technologie/plastove-solarni-clanky-s-vyssi-ucinnosti.html
---
# Plastové solární články s vyšší účinností

S pomalu docházejícími zásobami fosilních paliv musíme hledat lepší obnovitelné zdroje energie. Jedním takovým jsou solární články. Jejich výroba je obvykle drahá a spotřebuje se jí zhruba stejně energie, jako jí za svou životnost vyrobí. Nové plastové solární články nabízí jednoduchou výrobu a dobré mechanické vlastnosti.

## Zvýšená účinnost

<div class="obry" style="width:187px"><div class="leftbox"><img alt="Řada solárních článků" height="122" src="http://techblog.srubar.net/images/solarni-clanky-modre.jpg" width="170"/></div></div> 

Vědci se výrobou solárních článků, jejichž základem je nějaký druh polymeru, zabývají již dlouho. Zásadním problémem je nízká účinnost. U nejběžnějších článků se pohybuje kolem 10-ti % a u těch nejdražších polovodičových dosáhne až 30 %. Oproti tomu dnešní plastové se [stěží blíží](http://www.berkeley.edu/news/media/releases/2002/03/28_solar.html) ke dvěma procentům. Nyní se podařilo [vylepšit technologii](http://www.nature.com/nmat/journal/vaop/ncurrent/abs/nmat1500.html) výroby založenou na polymeru 3-hexyltiofenu a metano-fullerenech ([fullereny](http://www.fpv.umb.sk/kat/kch/kmetova/fullereny/) s navázanými molekulami metanu) tak, že články dosáhnou účinnosti 4,4 %. Stále je to málo, ale vzhledem k tomu, že výroba je stále levná, bude dosaženo nižší ceny za kilowatt výkonu než u článků s vyšší účinností. Konkrétní ceny ani přesné srovnání se stávajícími technologiemi není zatím k dispozici.

## Solární články všude, kam se podíváte

Velkou předností plastových solárních článků je ohebnost. Můžeme s nimi pokrýt tvarově složitý povrch auta, střechy budov, a dokonce je zabudujeme do našeho oblečení, kde potom budou dodávat energii pro řadu elektronických zařízení, která nosíme s sebou. Jak jsem již zmínil, zásadní je, zda energie články vyrobená za dobu jejich životnosti bude výrazně vyšší, než ta spotřebovaná pro jejich výrobu. Zároveň s tím musí být cena na takové úrovni, aby se jejich použití vyplatilo alespoň jako pomocný zdroj elektřiny v síti. Solární energie by při masovém rozšíření pokrývala základní spotřebu, energetické špičky a zamračené počasí by kryly především atomové elektrárny doplněné vodními a přečerpávacími.

Vývoj solárních článků jde rychle dopředu. Nedávno jsem psal o [solárních článcích ze špinavého křemíku](http://techblog.srubar.net/technologie/solarni-clanky-ze-spinaveho-kremiku.html), výzkumníci také zkoušejí [výrobu naprašováním](http://www.trnmag.com/Roundup/2005/TRN_Research_News_Roundup_9-26-05.html#sprayonsolar) a velkou perspektivu mají [barvivové solární články](http://en.wikipedia.org/wiki/Graetzel_cells). Při takto rychlém pokroku se solární energie stane již brzy běžnou součástí našich životů ve větším měřítku než na kapesních kalkulačkách.

## Další články speciálu Energetická krize:

  * [Úsporné žárovky](http://www.techblog.cz/veda/usporne-zarovky.html) – 9. 1. 2006
  * [Vstřikování vody do motoru](http://www.techblog.cz/technologie/vstrikovani-vody-do-motoru.html) – 7. 1. 2006
  * Plastové solární články s vyšší účinností – 17. 10. 2005
  * [Vodík vyrobíme v autě a budeme tankovat vodu](http://www.techblog.cz/technologie/vodik-vyrobime-v-aute-a-budeme-tankovat-vodu.html) – 13. 9. 2005
  * [Palivové články pro přenosná zařízení](http://www.techblog.cz/technologie/palivove-clanky-pro-prenosna-zarizeni.html) – 30. 8. 2005
  * [Solární články ze špinavého křemíku](http://www.techblog.cz/technologie/solarni-clanky-ze-spinaveho-kremiku.html) – 22. 8. 2005
  * [Těžba ropy na Aljašce asi projde](http://www.techblog.cz/technologie/tezba-ropy-na-aljasce-asi-projde.html) – 15. 8. 2005
  * [Kanada je nová ropná velmoc](http://www.techblog.cz/technologie/kanada-je-nova-ropna-velmoc.html) – 3. 8. 2005
  * [Slunečnicový olej pro výrobu vodíku](http://www.techblog.cz/technologie/slunecnicovy-olej-pro-vyrobu-vodiku.html) – 25. 8. 2004



