---
layout: post
title: Mars Express má problémy
categories: [Mars]
permalink: /mars/mars-express-ma-problemy.html
---
# Mars Express má problémy

Evropská sonda Mars Express má problémy s jedním z nejdůležitějších přístrojů na své palubě. Je možné, že velká část jejích měření ohledně života na Marsu je nepřesná. Vědci doufají, že se jim poruchu podaří opravit.

## Rozpory v obsahu metanu v atmosféře

<div class="obry" style="width:187px"><div class="leftbox"><img alt="Sonda Mars Expres na oběžné dráze Marsu" height="130" src="http://www.techblog.cz/images/mars-express-obezna-draha.jpg" width="170"/></div></div> 

Důležitým cílem sondy [ESA](http://www.techblog.cz/kosmonautika/esa.html) [Mars Express](http://mek.kosmo.cz/sondy/ostatni/mexpress/) bylo zjišťování složení Marsovské atmosféry. Zajímá nás především koncentrace metanu, která je indikátorem přítomnosti života. Metan se totiž po několika stovkách let rozpadá; pro jeho přítomost je tedy nutné přítomnost živých organizmů, i když není vyloučen jeho vznik anorganickým způsobem.

V roce 2004 sonda změřila, že se metan podílí na atmosféře Marsu deseti miliardtinami, což znamená, že by ho muselo vznikat víc než 100 tun ročně. Později v tomtéž roce [Hawaiský teleskop](http://www.cfht.hawaii.edu/) na dálku zjistil koncentraci 250 miliardtin a nakonec tento týden [Americká astronomická společnost](http://www.aas.org/) informovala, že zjistila koncentraci od 44 do 63 miliardtin metanu v různých částech planety.

Lze to vysvětlit různě. Například tím, že se metan uvolňuje na různých místech s různou intenzitou, závažnými chybami v měřeních nebo poruchou na přístrojích. Vědci nyní chtějí společně měřit jednu oblast na Marsu, aby zjistili, kde rozdíly vznikají.

## Fourierův spektrometr má potíže

<div class="obry" style="width:177px"><div class="leftbox"><a href="http://www.techblog.cz/images/pfs-uvnitr.jpg"><img alt="Fourierův spektrometr sondy Mars Express" height="214" src="http://www.techblog.cz/images/pfs-uvnitr-nahled.jpg" width="160"/></a></div><a href="http://www.techblog.cz/images/pfs-uvnitr.jpg">Zvětšit</a><br/>Pohled do vnitřností fourierova spektrometru sondy Mars Express<br/>Credit: ESA</div> 

Jeden z členů týmu obsluhující fourierův spektrometr na sondě Mars Express se nechal slyšet, že tento přístroj [má již dva měsíce problémy](http://www.techblog.cz/kosmonautika/esa.html), které se sice snaží opravit, ale dosud bez úspěchu. Podíváte-li se blíže na [princip funkce spektrometru](http://www.pfs-results.it/index.php?id=3), zjistíte, že je to mechanicky neuvěřitelně citlivé a přesné zařízení. Přesně vybroušené optické hranoly v něm synchronizovaně vykonávají kmity o délce 150 nm. Celé zařízení muselo podstoupit velké vibrace a přetížení při startu a klidnější let k Marsu, který se ale jistě bez otřesů neobešel.

Právě vibrace sondy a možné poškození znemožňují přesná měření. K dispozici samozřejmě jsou zařízení, podle kterých lze přístroj kalibrovat, ale bohužel se nedaří dosáhnout uspokojivých výsledků. A vrhá to špatné světlo i na ty dříve publikované. V současnosti fourierův spektrometr stále dodává data, jen nevíme, do jaké míry jsou věrohodná. Jestli se přístroj nepodaří opravit nebo korigovat výsledky matematickým zpracováním, bude jeho funkce zastavena.

<div class="imag" style="width:432px"><div class="innerimg"><img alt="Teplota atmosféry naměřená sondou Mars Express v prvním týdnu září 2005" height="229" src="http://www.techblog.cz/images/mars-express-mereni-teploty.gif" width="430"/></div>Teplota atmosféry Marsu (v kelvinech) v prvním týdnu září 2005<br/>Credit: ESA</div> 

## Zpochybněné výsledky

Zvěřejněné problémy spektrometru rozviřují debaty nad senzačními odhaleními z poslední doby. [Objevy formaldehydu](http://www.newscientist.com/article.ns?id=dn7014) a [metanu](http://www.newscientist.com/article.ns?id=dn4827) byly přijímány jako možný důkaz existence života na Marsu byť třeba jen pod jeho povrchem. Nyní jsme však téměř na začátku a těžko rozřešíme, jaká je skutečná koncentrace metanu. Proto se stále jako nejpravděpodobnější varianta jeví, že na Marsu život není a metan tam vzniká zahříváním vody a oxidu uhličitého v minerálu olivínu.

[Byl tam život](http://www.techblog.cz/mars/na-marsu-byl-zivot.html) vůbec někdy?

