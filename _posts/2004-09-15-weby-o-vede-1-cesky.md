---
layout: post
title: Weby o vědě 1 – česky
categories: [Ostatní věda]
permalink: /veda/weby-o-vede-1-cesky.html
---
# Weby o vědě 1 – česky

Nedávno mi [Jirka Kouba](http://www.koubovi.cz/) navrhnul, že bych mohl napsat něco o tom, odkud čerpám informace pro Techblog. Dneska se podíváme, kde si můžete o nových vědeckých poznatcích přečíst česky.

## Je to bída

<div class="obry"><div class="leftbox"><img alt="Weby o vědě" height="108" src="http://www.techblog.cz/images/weby-o-vede.jpg" width="170"/></div></div> 

Musím říct, že neznám česky psaný vědecký server, který by se mi zamlouval. Není taky příliš z čeho vybírat. Věda není žurnalistický obor, na kterém by se dalo snadno vydělat; pokud vůbec. A tak velké portály na popularizaci vědy víceméně kašlou a ta se stává doménou nadšenců, kterým stačí radost z toho, že si jejich článek někdo přečte a honorář je nezajímá.

Nakonec jsem vybral 7 webů, o kterých si myslím, že stojí za to je sledovat pravidelně. Informace pro Techblog z nich nečerpám, protože nabírají obvykle týdenní zpoždění za tiskovými zprávami vydanými v angličtině, ale jelikož většině čtenářů je na čtení příjemnější čeština, začínám tento miniseriál právě jimi. Odkazy na všechny zmiňované weby naleznete v závěru článku.

## Scienceworld.cz – hluboká filosofie i dobré články

<div class="obry"><div class="leftbox"><img alt="Web Scienceworld" height="95" src="http://www.techblog.cz/images/scienceworld.jpg" width="170"/></div></div> 

[Scienceworld](http://www.scienceworld.cz/) je z mého pohledu velmi rozporuplný server. Pravidelně se tam objevují kvalitní články, aby vzápětí byly vystřídány příspěvky, které jsou pouhými citáty z relativně starých knih. Nutí k zamyšlení, ale předpokládám, že slouží k vyplňování místa, když nejsou články "živých" autorů k dispozici. Lze mu odpustit i publikování tiskových zpráv a přetisků z tištěných verzí časopisů nakladatelství IDG.

## Astro.cz – kosmonautika a vesmír aktuálně

<div class="obry"><div class="leftbox"><img alt="Web České astronomické společnosti" height="93" src="http://www.techblog.cz/images/astro-cz.jpg" width="170"/></div></div> 

Web [české astronomické společnosti](http://www.astro.cz/cz/) je skvělým zdrojem informací pro ty, které zajímá vesmír, kosmonautika a věci kolem. Články jsou aktuální a obvykle fundované, i když někdy se jedná pouze o krátké zprávičky. Ale můj celkový dojem je pozitivní až na to, že v poslední době obsah "vysáván" převážně z webu [hvězdárny v Uherském Brodě](http://hvezdarnauherskybrod.sweb.cz/).

## IAN.cz – rozpustné informace

<div class="obry"><div class="leftbox"><img alt=".Web Instantních astronomických novin" height="100" src="http://www.techblog.cz/images/ian.jpg" width="170"/></div></div> 

[Instantní astronomické noviny](http://ian.cz/) byly před několika lety skvělým serverem. Nyní už nejsou. Od počátku mají podivný systém zveřejňování „čísel“, ale v posledním roce se mi zdá, že úroveň článků rapidně poklesla. Možná je to subjektivní, třeba proto, že se zaměřují na čistou astronomii, ale zajímavou a stokrát někde nepropranou informaci aby tam člověk hledal lupou.

## Osel.cz – převážně genetika a medicína od dobrých autorů

<div class="obry"><div class="leftbox"><img alt="Web Osel.cz" height="100" src="http://www.techblog.cz/images/osel-cz.jpg" width="170"/></div></div> 

[Osel](http://www.osel.cz/) se do mého povědomí dostal relativně nedávno. Hned při první návštěvě jsem sice profesora Jaroslava Petra sprdnul za to, že nějaký článek, který tam publikoval pod svým jménem, byl téměř doslovným překladem článku na Nature.com a nebyl uveden zdroj. Potom mě rozhořčení ale přešlo, když jsem si uvědomil, že celý obsah webu generují zejména dva lidé – Josef Pazdera a Jaroslav Petr. Publikovat jeden až dva kvalitní články denně je obrovský výkon hodný ocenění. Jména autorů zaručují vysokou úroveň článků a při nedostatku času alespoň věcnou správnost.

## Veda.ticsali.cz – málo, ale někdy zajímavě

<div class="obry"><div class="leftbox"><img alt="Web vědy na Tiscali" height="93" src="http://www.techblog.cz/images/tiscali-veda.jpg" width="170"/></div></div> 

[Věda na Tiscali](http://veda.tiscali.cz/) je dnešní outsider. Do tohoto seznamu se dostala především díky tomu, že Tiscali je jediný český portál, který se vůbec vědě věnuje. Někdy se přece jen na tomto serveru objeví zajímavý článek, ale frekvence vydávání je nízká. K dobru mu mohu přičíst také to, že mi bylo nedávno nabídnuto šéfování této sekci serveru Tiscali. Nakonec z toho z nějakých důvodů sešlo.

## Transhumanismus.cz – nadšení a optimizmus

<div class="obry"><div class="leftbox"><img alt="Blog Transhumanismus" height="98" src="http://www.techblog.cz/images/th-blog.jpg" width="170"/></div></div> 

Dostáváme se k jedinému blogu ze zvolených webů. Po přečtení několika článků Dalibora Šrámka na [Transhumanistickém blogu](http://www.transhumanismus.cz/blog.php), nabudete přesvědčení, že se dožijete nejméně 300 let, že budete mít počítač s neomezeným výkonem a že nanotechnologie je věcí zítřka, ne-li dneška. To ale nejsou výtky. Je pouze poznámka ke stylu psaní TH blogu. Příspěvky jsou mimořádně kvalitní a je vidět, že si Dalibor dává velkou práci se zkoumáním podkladů.

## Aldebaran – vynikající bulletiny

<div class="obry"><div class="leftbox"><img alt="Web Aldebaran" height="100" src="http://www.techblog.cz/images/aldebaran.jpg" width="170"/></div></div> 

Myslím, že mohu říci: To nejlepší nakonec. Bulletiny [Aldebaranu](http://www.aldebaran.cz/) rozhodně stojí za přečtení. Téměř "lidským" jazykem vysvětlují neuvěřitelně složité jevy. Ale pozor. To už není typické "popsci" – tedy populární věda – je to věda téměř opravdová. U každého článku si popřemýšlíte; pokud tedy chcete. Skutečně mě nenapadá, co Aledebaranu vytknout.

## Kdo je vítězem?

Žádný není. Každý si vybere dle svého gusta. Porovnáte-li to s vědeckými servery v angličtině, najdete u nás nižší aktuálnost a kvantitu. Troufám si říct, že co do kvality, dobré české články předčí drtivou většinu příspěvků na anglicky psaných webech.

Seznam webů:

  * [Scienceworld.cz](http://www.scienceworld.cz/)
  * [Astro.cz](http://www.astro.cz/cz/)
  * [IAN.cz](http://ian.cz/)
  * [Osel.cz](http://www.osel.cz/)
  * [Veda.ticsali.cz](http://veda.tiscali.cz/)
  * [Transhumanismus.cz](http://www.transhumanismus.cz/blog.php)
  * [Aldebaran](http://www.aldebaran.cz/)




<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
Jirka Kouba &ndash; [WWW](http://www.koubovi.cz) &ndash; 15.9.2004
</div>

Perfektní, díky!

<div class='comment-item-header' markdown=1>
Jiri Dobry  &ndash; 15.9.2004
</div>

Jen jedna vytka. Nazvy webu u jednotlyvych sekci by mely byt klikaci a ty malicky screen shoty taky. Prvni pismeno v HTML znamena hypertext a clovek tak nekak ocekava ze odkaz bude odkaz a ne jen text. Na konci odkazy jsou ale neni to stoprocentne ono. Jinak perfektni.

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 15.9.2004
</div>

[2] OK, beru. Díky za připomínky. Odkazy jsem doplnil, ale screnshoty už nechám tak, jak jsou, protože jsou jen ilustrativní a myslím, že zvětšený obrázek by mnoho informační hodnoty nepřidal.

<div class='comment-item-header' markdown=1>
mudd &ndash; [WWW](http://mudd.wz.cz) &ndash; 19.9.2004
</div>

AHOJ, jeste by mozna stalo za to doplnit weby (popularne)vedeckych cosopisu. Uznavam, ze www.vesmir.cz je z vetsi casti placeny (coz nam, predplatitelum nevadi), ale aspon neco se tam clovek zvenku docte ,...

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 19.9.2004
</div>

[4] No nevím, já jsem proti českým populárně vědeckým časopisům trochu zaujatý. :-) Když tak vytvořím další díl seriálu.

<div class='comment-item-header' markdown=1>
Borg  &ndash; 20.9.2004
</div>

sqwele napsany clanek a navic i objektivni, presne takhle by jsem to ohodnotil i ja :c)

<div class='comment-item-header' markdown=1>
Jurk  &ndash; 27.10.2004
</div>

A co www.astronomie.cz?

<div class='comment-item-header' markdown=1>
al-ash  &ndash; 21.11.2007
</div>

s Jarslavem Petrem z Oslu sem taky kdysi řešil, že neuvádí zdroje - ne, že by mi vadilo, že si něco přivlastňuje, ale není možno  pohodlně přejít k dalším info, ale musí se to vyhledávat ručně.(navíc nechápu, že vědci nemají hluboko zažranou potřebu všechny zdroje informací řádně ocitovat:)) Jinak chce to asi najít server na míru: u osla.cz bych si přál, aby víc začal plnit funkci rozcestníku: řádně dodat zdroje (klidně i více zdrojů, nějaký doporučit) a hustěji informovat, klidně i kratšíma zprávama o zajímavých věcech + přihosit nějaké náměty na diskusi, které nejsou u původního článku (a vsadím se, že lidi jako J. Petr nebo pan Houser napadne kvantum zajímavých věcí)Výmluvu na jen 2 autory mi přijde slabá: jasné že by to nemuseli dělat, ale dělají a myslím, že je to baví, tak by se mohli i snažit...už jen proto, že mají podle mě hodně slušnou návštěvnost (i když sem se nedíval na statistiky návštěvnosti a nemyslim, že jsou dostupné..ale zajímaly by mě)..navíc za reklamu mají určitě nějaké prašule, i když tma mají jen jeden chabý banner...určitě by se to dalo okořenit pár nerušícíma google reklamama a bylo by dost peněz a s tím i větší motivace (prachy možná nejsou v tomhle limitující, ale určitě to je taky motivace)(je indiskrétní otázka, když se zeptám, kolik tak dostáváš ty za svoje google reklamy? ;))(muj favorit je ale stejne Osel, hlavne kvuli tematice)

<div class='comment-item-header' markdown=1>
GG. &ndash; [WWW](http://vedaprovsechny.blog.cz) &ndash; 13.6.2009
</div>

Tak jestli chcete vidět slušnej blog o vědě jukněte sem: vedaprovsechny.blog.cz

<div class='comment-item-header' markdown=1>
Jirka  &ndash; 18.9.2009
</div>

Obavam se, ze psat nejaky skvely server o vede v cestine je 1) nad sily a moznosti (casove a financni) naproste vetsiny lidi, kteri by toho byli schopni, a 2) mozna i celkem zbytecne, mozna by stacil jen jakysi agregator s kratkymi zpravickami. Cech by si tak mohl precist rychle shrnuti a po kliknuti se dostat na originalni clanek.Cteni popsci clanku v anglictine ma totiz jednu obrovskou vyhodu - uci lidi odbornym nazvum v anglictine. Ve skutecne vede je to pak k nezaplaceni. Prezvykavat za kazdou cenu clanky (pokud nejsou alespon originalni kompilaci vicera zdroju) z anglictiny je neefektivni a neproduktivni.

<div class='comment-item-header' markdown=1>
Jirka  &ndash; 18.9.2009
</div>

[8] Osel nejsou jen dva autori. V soucasnosti ma minimalne tri velmi dobre a aktivni autory ze tri ruznych oboru (biologie, paleontologie a casticova fyzika). Krome nich prispiva nekolik dalsich.Co se tyce zdroju (a treba licenci k obrazkum), mohli by se vsichni na Oslu jiste polepsit.Bohuzel ale na Oslu pisi/psali i mene kvalitni autori. Myslim, ze bez nich by sice Osel mel o neco mene clanku, ale take mnohem mene flejmu a rozhodne o hodne mene clanku z nichz nekompetentnost autora jen cisi. Do teto kategorie vlastne patri i clanky, ktere napsali jinak jiste moudri lide, ale fusujici do oblasti, ve kterych maji vic politickych nez vedeckych nazoru.

</section>