---
layout: post
title: Airbus A380
categories: [Technologie]
permalink: /technologie/airbus-a380.html
---
# Airbus A380

Start obřího Airbusu A380 určitě vaší pozornosti neuniknul. Klasická média jej dost rozpitvala, a tak vám zkusím nabídnout informace, které se v nich neobjevily. Je na airbusu něco českého? Kolik váží? Jak silné má motory? Proč se jmenuje zrovna A380?

## Základní charakteristiky

<div class="obry"><div class="leftbox"><img alt="Airbus A380 při přistání" height="152" src="http://www.techblog.cz/images/airbus-a380-pristani.jpg" width="230"/></div>Credit: EADS</div> 

Základní informace naleznete všude, neškodí se je připomenout, jelikož jsou samy o sobě skutečně impozantní.

Kromě maxi-rozměrů a dlouhého doletu stojí za pozornost i hmotnost. Když 560 tun je maximální vzletová hmotnost a maximální přistávací je 386 tun, můžete si být jisti, že při startu na dlouhý let, se kolem vás bude nacházet asi 200 tun paliva. Příjemné, že?  
  
<table>  
<tr>  
<td>

Délka
</td>  
<td>

73 m
</td> </tr>  
<tr>  
<td>

Rozpětí
</td>  
<td>

79,8 m
</td> </tr>  
<tr>  
<td>

Maximální vzletová hmotnost
</td>  
<td>

560 t
</td> </tr>  
<tr>  
<td>

Tah motorů
</td>  
<td>

32 t
</td> </tr>  
<tr>  
<td>

Dolet
</td>  
<td>

15 000 km
</td> </tr>  
<tr>  
<td>

Počet cestujících
</td>  
<td>

max. 820
</td> </tr>  
<tr>  
<td>

Cena (již od)
</td>  
<td>

7 mld. Kč
</td> </tr> </table>

Konkurenční Boeign může nabídnout pouze jeden letoun, který překoná alespoň jeden z parametrů Airbusu a to [Boeing 777](http://www.boeing.com/commercial/777family/) s doletem 17 tisíc kilometrů.

## Proč se jmenuje A380

Řada letounu Airbus je číslována A300 až A340. Proč tedy najednou A380? A350 by bylo malé odlišení, 360 by se pletlo s úhlem, v A370 by se sedmička mohla asociovat se sedmičkami v názvech konkurenčních Boeingů, a tak nakonec se skončilo u A380. Osmdesátka může také naznačovat, že pojme dvakrát více cestujících než základní verze A340 a také má dvakrát více palub.

## Vývoj, výroba, doprava

<div class="obry"><div class="leftbox"><img alt="Křídlo Airbusu A380 na kamionu" height="146" src="http://www.techblog.cz/images/kridlo-a380.jpg" width="144"/></div>Credit: Airbus</div> 

Vývoj probíhal od roku 1994 a v roce 2000 bylo rozhodnuto o realizaci projektu a začaly se přijímat první objednávky. Na výrobě se podílejí zejména Francie, Německo, Španělsko a Velká Británie. Zcela stranou nezůstala ani Česká republika, jak uvidíte dále.

<div class="obryleft"><div class="leftbox"><img alt="Doprava dílů A380 lodí" height="107" src="http://www.techblog.cz/images/preprava-a380.jpg" width="205"/></div>Credit: Airbus</div> 

Airbus byl montován po jednotlivých celcích v závodech po celé Evropě. Křídla v Anglii a části trupu ve Francii a Německu. Problematická byla doprava velkých částí na místo finální montáže do Toulouse. Díly cestovaly auty, letadly i loděmi jak námořními tak říčními. Lodě vezoucí náklad na místo určení se pyšnily nápisem "Airbus A380 on board". Z obrázku můžete vidět, jak je velký kamion malinký oproti jednomu křídlu Airbusu.

## Jak se podíleli Češi

Na Radiožurnálu jsem zaslechl mluvit někoho z [Centra leteckého a kosmického výzkumu](http://clkv.fme.vutbr.cz/), který říkal, že jsme se podíleli pouze na výzkumu pro A380 a že žádný díl na letounu není z Česka. Není to pravda. Krátké hledání mě dovedlo k tradiční firmě [Letov](http://www.llv.cz/), která dodává do nového Airbusu nouzové dveře horní paluby. Když budete z těchto dveří sklouzávat dolů, můžete klouzat s hrdostí, že právě české dveře zachraňují polovinu cestujících.

## Budoucnost

Jestli bude Airbus A380 také komerčním úspěchem, ukáže čas. Projekt je plánován do roku 2020 a poté by měla být výroba ukončena. V plánu je vyrobit a prodat 1200 kousků, takže se poschoďového letadla dočkáme i na našich letištích.

## Další informace

Na internetu je k nalezení mnoho zajímavostí o tomto letounu. Nabízím vám několik odkazů, které mě zaujaly.

  * Seriál A380 – [1\. díl](http://www.airways.cz/web/zobraz.asp?id=274), [2\. díl](http://www.airways.cz/web/zobraz.asp?id=276), [3\. díl](http://www.airways.cz/web/zobraz.asp?id=278)
  * Domácí stránka [Airbus A380](http://www.eads.net/frame/main/en/1024/xml/content/OF00000000400004/3/41/513413.html)
  * [Fotografie ze zalétání](http://www.eads.net/frame/main/en/800/xml/content/OF00000000400004/8/77/535778.html)



_**Update:**_ Měl jsem to štěstí, že jsem mohl s A380 letět na trase ze Singapuru do Londýna. Můžete si přečíst malou reportáž o tom, [jak se v něm letí.](http://www.techblog.cz/technologie/airbus-a380-jak-se-v-nem-leti.html)


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
dawyd &ndash; [WWW](http://david.kuzela.cz) &ndash; 30.4.2005
</div>

Když 560 tun je maximální vzletová hmotnost a maximální přistávací je 386 tun, můžete si být jisti, že při startu na dlouhý let, se kolem vás bude nacházet asi 200 tun paliva. Příjemné, že?¨Zajímavé... takže když se hned po startu na dlouhou vzdálenost (s maximem paliva) objeví problém a je třeba nouzově přistát, řeší se to jak? Prostě to palivo někde vypustí?

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 30.4.2005
</div>

Ano, je to přesně tak, jak říkáš. Ve větší výšce nad zemí se palivo vypustí a dříve než stačí dopadnout, malé rozprášené kapičky se vypaří.

<div class='comment-item-header' markdown=1>
[michal](mailto:kadlec.m@pbsvb.cz)  &ndash; 3.5.2007
</div>

...ta informace,ze zadna ceska firma nedodava zadne dily do A380 je mylna....konkretne nase firma PBS Velka Bites a.s. dodava lopatkova kola na system chlazeni podvozku ..ja osobne na tyto soucasti delam programy pro CNC stroje..

</section>