---
layout: post
title: CNSA
categories: [Kosmonautika]
permalink: /kosmonautika/cnsa.html
---
# CNSA

Čínská kosmická agentura CNSA (China National Space Administration - Čínský národní úřad pro vesmír) se dostal do vesmíru ve stejné době jako Evropa a Japonsko, ale nyní už je předběhla. Vyslala člověka do vesmíru.

## Vojenské a politické začátky

<div class="obry" style="width:187px"><div class="leftbox"><img alt="CNSA logo" height="170" src="http://www.techblog.cz/images/cnsa-logo.gif" width="170"/></div>Logo připomíná komunikátory <br/>ze Star-Treku<br/>Credit: CNSA</div> 

Samotná agentura CNSA byla založena až v roce 1993 a vznikla rozdělením ministerstva pro letectví a vesmír na dvě samostatné organizace specializované na jednotlivá odvětví. Za její historii budu považovat celý čínský vesmírný program. Ten začal na konci šedesátých let kdy po rozporech se Sovětským svazem chtěla Čína mít vlastní výkonné rakety pro jaderné hlavice. Také díky informacím, které jí dříve SSSR poskytnul, se Číně podařilo vypustit svůj první satelit [Dong Fang Hong 1](http://en.wikipedia.org/wiki/Dong_Fang_Hong_I) již v roce 1970, tedy ve stejném roce jako japonské [JAXA](http://www.techblog.cz/kosmonautika/jaxa.html). Čínský satelit však vážil asi desetkrát více než japonský – 173 kg. Družice plnila zajímavou funkci. Vysílala neustále budovatelskou píseň [Východ je rudý](http://www.morningsun.org/east/00.html). Sovětský Sputnik 1 se přitom spokojil se skromným pípáním.

<div class="obryleft" style="width:187px"><div class="leftbox"><img alt="První kulovitá družice Dong Fang Hong 1" height="119" src="http://www.techblog.cz/images/dong-fang-hong-1.jpg" width="170"/></div>První čínská družice Dong Fang Hong 1</div> 

V dalších letech Čína pokračovala ve vypouštění dalších satelitů zkoumajících Zemi. Vynesli do vesmíru sérii telekomunikačních družic Dong Fang Hong, meteorologických Feng Yun (Vítr a oblak) a vědeckých Ši Jian. Je jisté, že stejně jako všechny ostatní dobyvatelé vesmíru vynesla Čína své špionážní satelity, ale samozřejmě se tím nechlubí. Ostatně vojenské využití kosmu stojí vždy v pozadí, i když se jedná o jeden z hlavních hnacích motorů kosmonautiky. CNSA se nikdy nepustila do zkoumání jiných planet sluneční soustavy.

## Nejrychlejší vývoj v současnosti

<div class="obry" style="width:187px"><div class="leftbox"><img alt="Raketa Čang Zheng na startovací rampě" height="216" src="http://www.techblog.cz/images/raketa-chang-zheng-startovaci-rampa.jpg" width="170"/></div>Raketa Čang Zheng</div> 

Vývoj raket [Čang Zheng](http://mek.kosmo.cz/nosice/ostatni/cz/index.htm) (Dlouhý pochod) nastartovaný v roce 1985 a program [Šen Čou](http://mek.kosmo.cz/pil_lety/cina/sz/index.htm) přinesl v roce 2003 ovoce v podobě úspěšného letu člověka do vesmíru. Čína se tak stala třetí zemí světa, která samostatně vyslala člověka na oběžnou dráhu Země. Tomuto letu předcházely čtyři úspěšné zkušební v období mezi 1999 a 2002. Další start, tentokrát dvou kosmonautů se plánuje na polovinu října tohoto roku. CNSA se v současnosti dále soustředí na vývoj satelitů pro hledání zemských zdrojů Zi Juan a největšího vesmírného o teleskopu pro sledování slunce, který by měl být vypuštěn v roce 2008.

## Velké ambice do budoucnosti – Měsíc a Mars

CNSA chce do roku 2010 vyslat na oběžnou dráhu vlastní obydlenou stanici, kterou by použila jako výchozí bod pro další mise k Měsíci a Marsu. K Měsíci Čína nejdříve vyšle bezpilotní sondy (možná už v roce 2006) a poté tam chce postupně vybudovat trvale osídlenou základnu a těžit nerosty. Dále plánuje zkoumání celé sluneční soustavy a samozřejmě také vyslání roverů a následně i živých kosmonautů na Mars.

<div class="obry" style="width:187px"><div class="leftbox"><img alt="Možná podoba budoucí čínské orbitální stanice" height="111" src="http://www.techblog.cz/images/cnsa-vesmirna-stanice-model.jpg" width="170"/></div>Možná podoba budoucí čínské orbitální stanice</div> 

Čínské plány se nijak neliší od plánů ostatních kosmických agentur. Ale narozdíl od nich má Čína mnohem větší motivaci je uskutečnit. Bude chtít všem ukázat svou technologickou vyspělost. Dosažení Marsu a obydlení Měsíce je pouze otázkou vůle, technologie dnes již existuje, ale motivace chybí. Ekonomicky je v současnosti nesmysl vysílat lidi na Měsíc a Mars, ale politická síla těchto činů je obrovská. Kdyby Čína dosáhla Měsíce dříve, než by se tam vrátila [NASA](http://www.techblog.cz/kosmonautika/nasa.html) či [ESA](http://www.techblog.cz/kosmonautika/esa.html), byla by to pro západ obrovská prohra, kterou by jen tak nestrávil. Proto si myslím, že v příštím desetiletí díky aktivitám CNSA zažijeme nové vesmírné závody.

## Další informace

  * [China National Space Administration](http://www.cnsa.gov.cn/english/index.asp) – Domovská stránka čínské kosmické agentury v angličtině
  * [China's Space Activities](http://www.cnsa.gov.cn/english/spacye_policy/more.asp) – Bílá kniha čínské kosmonautiky tedy stručný popis minulosti, současnosti a nástin její budoucnosti
  * [Space program of China](http://en.wikipedia.org/wiki/Space_program_of_China) – Popis čínského vesmírného programu na Wikipedii



## Další články speciálu :

  * [JAXA](http://www.techblog.cz/kosmonautika/jaxa.html) – 5. 9. 2005
  * [ESA](http://www.techblog.cz/kosmonautika/esa.html) – 29. 8. 2005
  * [Roskosmos](http://www.techblog.cz/kosmonautika/roskosmos.html) – 21. 8. 2005
  * [NASA](http://www.techblog.cz/kosmonautika/nasa.html) – 8. 8. 2005




<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
[Jiří Macich ml.](mailto:jirka.macich@macich.net) &ndash; [WWW](http://blog.macich.net) &ndash; 11.9.2005
</div>

Nemohu si pomoci, ale Čína se až podezřele inspirovala logem Hvězdné federace ze Star Treku :-)

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 11.9.2005
</div>

Však to taky píšu v popisku obrázku, i když jsem nevěděl, že je to přímo logo Federace.

</section>