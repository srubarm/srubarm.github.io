---
layout: post
title: Sklo z oxidu hlinitého
categories: [Technologie]
permalink: /technologie/sklo-z-oxidu-hliniteho.html
---
# Sklo z oxidu hlinitého

Běžné sklo se vyrábí z oxidu křemičitého. A jak víme, jeho mechanické vlastnosti jsou "nic-moc". Proč tedy nevyrobíme [sklo z oxidu hlinitého](http://physicsweb.org/article/news/8/8/9/1), který se používá jako kvalitní brusný materiál pod názvem korund?

## Ochlazování 1000 °C za sekundu

<div class="obry"><div class="leftbox"><a href="http://www.techblog.cz/images/sklo-oxid-hlinity.jpg"><img alt="Vzorky skla z oxidu hlinitého" height="45" src="http://www.techblog.cz/images/sklo-oxid-hlinity-small.jpg" width="150"/></a></div>Credit: A. Rosenflanz</div> 

Problém s výrobou skla spočívá v tom, že roztavený materiál musíme ochladit tak rychle, aby nestačil vytvořit krystalickou strukturu a zůstal amorfní. To znamená, že atomy amorfního materiálu nemají své pevně dané polohy, ale jsou neuspořádaně rozmístěny. Je to víceméně tak hustá kapalina, že si myslíme, že je to tuhá látka. Mimochodem i sklo přece teče. Na hodně starých oknech by mělo být vidět, že horní část je tenčí než spodní, kam sklo zteklo. Nezbytné rychlosti ochlazování jsou skutečně obrovské. Dosahují až 10 miliónů °C/s, ale v případě oxidu hlinitého je to "pouze" 1000 °C/s.

Dosáhnout takové rychlosti ochlazování není u větších těles možné, a proto vědci z fimy [3M](http://www.3m.com/) rozptylovali práškový oxid hlinitý i s příměsemi kovů vzácných zemin (lanthanoidy) do vysokoteplotního kyslíko-vodíkového plamene. Ty poté byly ochlazeny ve vodní lázni. Jelikož velikost vzniklých kapiček byla nanejvýš 140 mikrometrů, ochladily se ve vodě dostatečně rychle. Jak to? Čím je menší objem tělesa, tím větší je poměr jeho povrchu k objemu, jelikož objem roste s třetí mocninou rozměru tělesa, zatímco povrch s druhou mocninou. Protože tepelná výměna probíhá přes povrch tělesa a teplo je "obsažené" v jeho objemu, je zřejmé, že čím menší těleso bude, tím rychleji se bude ochlazovat.

## Od kapičky ke skleněné desce

Malá, byť pevná, kapička skla by nám byla nanic. Bylo nutné přijít na způsob, jak z kapiček vytvořit větší celek. Vědci sáhli k osvědčené metodě spékání/slinování prášků tzv. [práškové metalurgii](http://212.80.76.22/JHamernik/Metalurgie.htm). Jako pojivo bylo použito běžné křemičité sklo (samozřejmě v prášku :-). Pojivo se smísilo s hlinitým sklem a pod tlakem se zahřálo na 1000 °C. Sklo se natavilo a slinulo s hlinitým sklem. Výsledný materiál má mít téměř stejné mechanické vlastnosti jako krystalický oxid hlinitý.

V závislosti na tom, jaký lanthanoid byl použit pro příměs se měnily i vlastnosti výsledného skla. Jak je vidět na obrázku výše.

Sklo z oxidu hlinitého by kromě velké tvrdosti a pevnosti mělo mít také velký index lomu. V tom případě bychom se mohli těšit na velmi tenká skla do brýlí, která by poškrábal jen diamantový prsten.

Související:  
[Kovové sklo](http://www.techblog.cz/fyzika/kovove-sklo.html) (27. 4. 2003) – Ultraprůhledné sklo vyrobené pouze z kovů ve stavu beztíže
  *[oxidu křemičitého]: SiO2
  *[oxidu hlinitého]: Al2O3


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
[pep](mailto:pep@zentrum.cz)  &ndash; 12.8.2004
</div>

" .....  sklo z oxidu hlinitého, který se používá jako kvalitní brusný materiál pod názvem korund? "  Korund je KRYSTALICKY oxid hlinity! .... Ucivo zakladni skoly (v Cechach).

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 12.8.2004
</div>

Já si troufám říct, že to, co jsem na psal já a Vy, si příliš neodporuje. Je pravda, že jsem nezdůraznil, že se jedná o krystalický oxid litný.Jde ovšem o upoutávku, kde mi to připadalo zbytečné. Možná jste měl na mysli něco jiného. Když se teď na to dívám, připadá mi to podobné, jako bych napsal, že "... z oxidu vodného, který se používá jako poživatelná tekutina pod názvem voda." :-)Přiznávám, že jsem to v "perexu" trochu zamotal.

<div class='comment-item-header' markdown=1>
pep  &ndash; 13.8.2004
</div>

Na prvni pohled mi z te vety vyplynulo, ze sklo z oxidu hliniteho je korund. Ale kdyz se nad tou vetou zamyslim, tak to explicitne receno neni. Presto je to trosku matouci.Jinak Vasemu zajimavemu blogu veliky zdar!

<div class='comment-item-header' markdown=1>
Palo  &ndash; 15.10.2004
</div>

a neslo by spravit nejake eutektikum Al2O3/MxOy s vlastnostami podobnymi cistemu Al2o3?

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 15.10.2004
</div>

[4] Tak na to opravdu nedokážu odpovědět bez toho,že bych si příliš vymýšlel. Pokud by Al2O3 vytvořil s oxidem nějakého metaloidu eutektikum, tak by potom rozhodně nebylo možné využít zajímavé vlastnosti amorfního Al2O3. Ale obecně jsou oxidy tvrdé a křehké, takže by nakonec z toho mohlo vyjít brusivo s obdobnými vlastnostmi jako korund ale s jemnější strukturou zrna, což by ale spíše znamenalo ještě o něco větší křehkost.

<div class='comment-item-header' markdown=1>
[K](mailto:clareo@volny.cz)  &ndash; 19.10.2009
</div>

Dobrý den,zajímalo by mě, za jakých okolností je potřeba ke schlazení skla přes oblast tvorby krystalů tak velké rychlosti, jako ve článku uvádíte - 10milionů °C/s ?Technologií skla se zabývám, ale s tímto jsem se nesetkala, připadá mi to jeko nesmysl.Jinak díky za článek

<div class='comment-item-header' markdown=1>
Martin &ndash; [WWW](http://www.techblog.cz/) &ndash; 20.10.2009
</div>

[6] Dekuji za komentar. Jedna se o pripad, kdy dany material pri normalnich ochlazovacich rychlostech vytvari usporadanou krystalovou mrizku nikoliv neusporadanou 'podchlazenou kapalinu'. A tedy dana rychlost je nutna k vytvoreni skla, coz ma prave byt pripad oxidu hliniteho.Nicmene se priznam, ze o technologii skla toho mnoho nevim, takze je mozne, ze jsem Vasemu komentari neporozumel spravne. Pokud muzete pro mne a dalsi ctenare poskytnout detailnejsi vyhrady, budu velice rad.

</section>