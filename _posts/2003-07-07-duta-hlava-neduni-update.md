---
layout: post
title: Dutá hlava (neduní – update)
categories: [Osobní]
permalink: /osobni/duta-hlava-neduni-update.html
---
# Dutá hlava (neduní – update)

Naprosto se shoduji s [Yuhůovým názorem](http://www.jakpsatweb.cz/weblog/archiv/2003-07.html#062306) na nový Blogportál. Éda [Hlava](http://hlava.net/) si s ním nepochybně dal mnoho práce, ale pro mě je nyní nahouby. Zvlášť, když přidávání do oblíbených nejde ani v jakékoliv Mozille a Opeře (aspoň u mě – JavaScript mám povolený). Škoda. :-(

Po hodně dlouhé době jsem se tedy přemluvil k vyzkoušení nějaké té RSS čtečky. Rozhodnul jsem se pro [Abilon](http://www.activerefresh.com/) od stejného výrobce jako ActiveRefresh. AR je lépe vybavený, ale protože se po měsíci nehodlám rozčilovat se skončenou trialverzí a $23 jim posílat nebudu, tak jsem se zvolil odlehčený Abilion. Zatím jsem spokojen, ale starý Blogportál byl pohodlnější.

P. S. Nadpis není v žádném případě myšlen hanlivě na žádnou osobu, jen mi připadá mile provokativní – v této situaci. :-) (Všimněte si, že "h" je malé!)

**Doplněno (22:22):** Éda Hlava mě v komentářích upozornil na to, že pro Mozillu už Blogportál odladil, takže už jej mohu používat i já. :-)

