---
layout: post
title: Mars – v kráterech bude rušno
categories: [Mars]
permalink: /mars/mars-v-kraterech-bude-rusno.html
---
# Mars – v kráterech bude rušno

Zatímco sonda [Beagle2](http://www.beagle2.com/) možná přistála v kráteru a nám se to nelíbí, tak rover [Spirit](http://marsrovers.jpl.nasa.gov/home/index.html) se do kráteru chystá a to se nám líbí. Jedná se ovšem o dva naprosto rozdílné krátery.

Na [weblogu Beagle2](http://www.beagle2.com/weblog/index.htm) se píše, že kráter, do kterého mohl přistát, má průměr 1,2 km, hloubku 180 m a je starý přibližně 50 tisíc let. Pokud by Begle přistál v něm nebo jeho okolí, bylo by to velmi nešťastné. Nachází se tam mnoho kamenů odvržených po dopadu meteoritu, což je povrch naprosto nevhodný k přistání jakékoliv sondy natož Beaglu, který se má [rozevřít](http://www.beagle2.com/download/descent3-mid.jpg) [jako květina.](http://www.beagle2.com/download/down20-mid.jpg) :-)

Sonda Spirit vypuštěná loni [NASA](http://www.techblog.cz/kosmonautika/nasa.html) má 4. ledna přistát v [Gusevově kráteru.](http://science.nasa.gov/headlines/y2003/images/gusevcrater/gusevcrater_med.gif) Není to žádná "golfová jamka", ale 150 km široká díra v zemi vytvořena před asi čtyřmi miliardami let dopadem meteoritu. Je velmi pravděpodobné, že to bylo obrovské jezero se spoustou přítoků. A právě to láká vědce a fandy mimozemského života. Spirit se zaměří právě na stopy po přítomnosti vody a života. Je vybaven také malou bruskou, aby mohl odbrousit povrch kamenů, a tak zjistit postup usazování hornin, který probíhá jinak pod vodou a jinak na vzduchu.

Ještě si dovolím poznámku ke změně dráhy sondy Mars Express. Ze [zprávy](http://www.astro.cz/cz/news/show.php?id=1176) na [ČASu](http://www.astro.cz/) i dalších zdrojů mám pocit, že je tato úprava (Korekce mi připadá jako slabý výraz viz [obrázek.](http://www.esa.int/export/images/MEXincMan3a,1.jpg)) dráhy chápána jako reakce na nefungující spojení s Beaglem. Není to pravda. Tato změna byla plánována, neboť z předchozí rovníkové dráhy by bylo možné sledovat jen úzký pás povrchu planety. Na současné polární je pokryt celý povrch Marsu. Nad pravděpodobné místo přistání Beaglu se dostane 7. ledna v 13:13 CET.

Zdroj: [Destination: Gusev Crater](http://science.nasa.gov/headlines/y2003/30dec_gusevcrater.htm)  
Obrázek [roveru Spirit](http://science.nasa.gov/headlines/y2003/images/gusevcrater/rover1_br.jpg)  
ESA o [změnách dráhy Mars Express](http://www.esa.int/export/esaCP/SEM4GC374OD_index_0.html)

P. S. Víte, co znamená název sondy Beagle2? Podle toho, co jsem [našel](http://www.cogsci.princeton.edu/cgi-bin/webwn?stage=1&word=beagle) to je druh chrta s krátkýma nožkama a jemnou srstí. :-)


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
kolisko  &ndash; 4.3.2004
</div>

Nevim, proc si myslis, ze beagle je to chrt. Vypada asi jako baset, kterej se dobre vyspal -- takze nema kruhy pod ocima. A je o trochu mensi, kratsi usi, tupej vyraz. Driv se pouzival ve smeckach na vystekavani zvere. Mezi majiteli techto psu se o jejich milacich mluvi jako o  svinich, debilech a prasatech v psi kuzi (velmi vystizne). Je to tvrdohlavej pes, kteryho je velmi tezke neco naucit.  Pokud se neutaha (denne tak aspon 10-15 km), tak celej den akorat otravuje. Presto je spousta lidi miluje (vcetne me).Jinak si myslim, ze Beagle2 ma jmeno spis podle lodi, na ktere Darwin plul do jizni ameriky.

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 4.3.2004
</div>

Díky moc za opravu. Tak to dopadá, když čerpám jen z jednoho zdroje.

</section>