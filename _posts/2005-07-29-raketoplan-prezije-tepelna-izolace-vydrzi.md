---
layout: post
title: Raketoplán přežije, tepelná izolace vydrží
categories: [Kosmonautika]
permalink: /kosmonautika/raketoplan-prezije-tepelna-izolace-vydrzi.html
---
# Raketoplán přežije, tepelná izolace vydrží

Raketoplán přistane i bez třinácti izolačních dlaždic, takže panika kolem ulétávající izolace je zbytečná. Přerušit přípravy na další starty raketoplánů kvůli toho, nad čím by se u předchozích nikdo ani nezamyslel, je rozhodnutí populisty.

## Panika kolem kousku izolace

<div class="obry"><div class="leftbox"><img alt="Start raketoplánu Discovery" height="198" src="http://www.techblog.cz/images/raketoplan-discovery-start.jpg" width="169"/></div>Credit: NASA</div> 

Po více než dvou letech od havárie [raketoplánu Columbia](http://www.techblog.cz/kosmonautika/co-se-delo-poslednich-32-sekund-na-columbii.html) úspěšně odstartoval [Discovery](http://www.techblog.cz/kosmonautika/let-discovery-kompletni-informace.html) ke své misi. Po tragédii Columbie, byla přijata mnohá opatření, díky kterým víme, že se poškodil kus jeho izolace. Při žádném z předchozích bychom se to nedověděli,jelikož kamera, která to zjistila, na svém místě nikdy předtím nebyla. Nyní se dělá tragédie z malé části izolace, před dvěmi roky nikomu velké starosti náraz kusu ledu do křidla nedělal. Je velmi správné, že se dbá na bezpečnost, ale mediální hysterie, která propukla, je komická.

## Columbia přistála bez třinácti izolačních dlaždic

Ke štěstí celého programu vývoje raketoplánů to bylo při prvním letu raketoplánu v roce 1981. Tehdy dokonce nebyly vyplněny mezery mezi jednotlivými kusy tepelné izolace. A co poškození dlaždic od kusů ledu? Dovolím si citaci článku [Potíže s tepelným štítem raketoplánu](http://mek.kosmo.cz/pil_lety/usa/sts/lk1.htm) z roku 1981.

> Asi na 300 místech tepelného štítu byl poškrábán povrch dlaždic, respektive uštípnuty rohy dlaždic. Toto poškozeni bylo asi z 80 % způsobeno úlomky izolace, která během startu odpadávala z palivové nádrže, …

Zajímavý je další úryvek z téhož článku, který se lépe hodí na stávající situaci Discovery.

> Větší poškozeni o délce 200 mm, šířce 50 mm a hloubce 26 mm na pravém křídle dveří příďového podvozku bylo způsobeno patrně kusem ledu o průměru 25 mm, který po odpadnutí z palivové nádrže narazil na dlaždice štítu rychlosti kolem 128 m/s.

<div class="obry"><div class="leftbox"><a href="http://www.techblog.cz/images/izolace-endeavour-velky.jpg"><img alt="Raketoplán Endeavour s poškozenou izolací ve vesmíru" height="111" src="http://www.techblog.cz/images/poskozena-izolace-endeavour.jpg" width="170"/></a></div><a href="http://www.techblog.cz/images/izolace-endeavour-velky.jpg">Zvětšit</a><br/>Přes silné poškození izolace <br/>Endeavour v pořádku přistál<br/>Credit: NASA</div> 

Jak je vidět, padající led byl stále, ale až do Columbie se s ním moc na veřejnosti nestresovalo. V článku najdete mnoho dalších problémů se štítem a to takových, kvůli kterým by se dnes vypravoval záchranný raketoplán. Nechci bagatelizovat nutnost bezpečnostních opatření, ale jistě platí přísloví: "Co oko nevidí, to srdce neželí." Když se podíváte na obrázek tepelného štítu z letu raketoplánu Endeavour (na oběžné dráze), vaši důvěru si určitě nezíská. Ale i přesto se mu podařilo přistát. Prohlédněte si [fotografie krizových momentů](http://www.spaceflightnow.com/shuttle/sts114/050726images/) startu Discovery a uvidíte, že jsou to skutečně jen maličkosti.

## Hysterie veřejnosti a rizika dobývání vesmíru

Ze 113 ukončených misí raketoplánů skončily dvě katastrofou. Lze to považovat za přiměřenou míru rizika, která k dobývání vesmíru patři? Asi ne. Vědět, že při vstupu do raketoplánu mám šanci zemřít cca 1:50 není příjemné. Ovšem první kosmonauti, ba dokonce mořeplavci a aviatici na tom byli hůře. Můžeme lety raketoplánů považovat za běžnou součást našich životů jako je jízda autem či létání letadlem? Pokud ano, je jejich bezpečnost neúnosná. Jestli ne, tak taková bezpečnost je přiměřená.

A každá (byť katastrofická) chyba, ze které se dokážeme poučit nám dá mnohem více, než desítka bezproblémových letů. Nechceme přece, aby katastrofa Columbie, při které zahynulo 7 lidí, vyústila jen v to, že se média předstihují ve spočítání kousků, které z raketoplánu odpadnou.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
[Woodstock](mailto:wood-stock@seznam.cz)  &ndash; 29.7.2005
</div>

Krásný článek, škoda že se nevyskytl v nějakám čtenějším médiu.

<div class='comment-item-header' markdown=1>
Mirek &ndash; [WWW](http://www.mch-design.net) &ndash; 3.8.2005
</div>

Ano, hezký, vlastně hezké články obecně.Ale tvrzení o přiměřenosti rizika mi připadají moc odvážná. Obvzlášť, když větší míru bezpečnosti zabezpečit lze.Pěkně to vystihl Richard Faynmann v jedné ze svých knih, kde komentuje program raketoplánů jako člen komise pro vyšetřování katastrofy Challengeru. Raktoplán je uměle megalomanský projekt, jímž NASA reagovala na strach, že po zastavení měsíčního programu nebude mít moc do čeho píchnout (zparafrázoval jsem to).Možnost přistávat jako letadlo vede k nutnosti tahat do kosmu navíc váhu křídel a přináší problémy s nutností pokrývat velký a složitě tvarovaný i namáhaný povrch tepelnou izolací (byť velmi lehkou a pokud funguje i účinnou). Otázkou je, kolikrát bylo plavné přistání na runway opravdu nutné z hlediska posádky či nákladu, dopravovaného zpět na zem a jestli by to vše nešlo dělat mnohem levněji a bez tolika nadbytečných technickcýh rizik. V tom je jádro mého příspěvku. Raketoplán má zbytečně komplikovaou technickou koncepci a tyto komplikce navíc jsou nejen, že zbytečně nákladné v konstrukci i provozu, ale též přinášejí zbytečné zvyšování pravděpodobnosti poruchy. Když to řeknu hodně ostře, raketoplán je už od začátku populisticky koncipovaný stroj a poměr cena-výkon-bezpečnost tím zbytečně trpí.

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 3.8.2005
</div>

Díky za komenář s velmi zajímavým pohledem na věc. Kdesi jsem četl, že megalomanie projektu raketoplánu mohla být způsobena kromě populismu, také jeho využitím pro dopravu a opravy špionážních družic. O tom se ovšem asi moc nemluví.

<div class='comment-item-header' markdown=1>
Mirek  &ndash; 5.8.2005
</div>

No, měl jsem možnost (vzhledem ke svému věku) sledovat vývoj raketoplánu skoro od první studie. Pamatuju si, že tenkrát se hodně mluvilo o tom, že kosmonautika potřebuje NUTNĚ protředek pro zpětnou dopravu nákladu na zem, opravářské lety a pod. No, mám pocit, že to všechno byly spíš taháky pro investora.  Nicméně vojáci této schopnosti asi využívali. Kdo ví.

<div class='comment-item-header' markdown=1>
[Petr](mailto:rodinanohejlova@quick.cz)  &ndash; 13.9.2005
</div>

Jste mladý, ambiciózní, šikovný muž. Už jen tím, že vzniklo rozhodnutí zveřejnit stať "Hysterie veřejnosti a rizika dobývání vesmíru" se pouštíte na tenký led. Sám jste podlehl mediální hysterii. Přešel jste do role žurnalistického kritika, která Vám nepřísluší, chcete-li být technikem. Jakýkoliv prostředek vedoucí k vyšší bezpečnosti, tedy i takový, na kterém se živí novináři, je dobrý, vede-li k zachování života. Až uvidíte smrt z blízka, bude Vám to zřejmé.

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 13.9.2005
</div>

[5] Určitě jsem se pustil na tenký led a bylo to mým záměrem. Nezpochybňuji to, že bychom se měli snažit o co nejvyšší bezpečnost raketoplánů a jakýchkoliv kosmických dopravních prostředků. Ale dobývání čehokoliv je spojeno s rizikem. Kladu si právě otázku, zda lety raketoplánu máme považovat spíš za dobývání vesmíru nebo za bezproblémové cestování autobusem. Vždy existuje riziko, ale např. skialpinisti podstupují mnohem vyšší riziko než cestující v autobusu; a přesto sjíždějí z hor stále znova, i když znají případy těch, kteří to nepřežili.

<div class='comment-item-header' markdown=1>
[Dugi](mailto:vesmir@thos.cz) &ndash; [WWW](http://vesmir.thos.cz) &ndash; 6.7.2010
</div>

Raketoplány jsou možná megalomanský projekt, z původně plánovaného multiprojektu nakonec zbyl jen jediný model (orbiter + ET + 2x SRB), starty jsou dražší než u obyčejných raket a předstartovní přípravy jsou velmi náročné. Co ale raketoplánům nikdo neupře a kvůli čemu budou v dalších letech chybět je schopnost nejen vynášet hodně věcí nahoru, ale hlavně a především - donést náklad z oběžné dráhy zpátky na Zemi. Je škoda, že program STS končí.

</section>