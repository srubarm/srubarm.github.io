---
layout: post
title: Stabilní těžké prvky s magickými čísly
categories: [Fyzika]
permalink: /fyzika/stabilni-tezke-prvky-s-magickymi-cisly.html
---
# Stabilní těžké prvky s magickými čísly

Nejtěžší přírodní prvek je uran s 92-mi protony v jádru a nejtěžší člověkem na 47 milisekund vytvořený prvek je prozatímně pojmenované [ununhexium](http://www.webelements.com/webelements/elements/text/Uuh/key.html) s 116 protony. Bylo by možné vytvořit prvek třeba se 126 protony na dost dlouhou dobu, abychom z nich mohli něco mít?

## Magická čísla

<div class="obry"><div class="leftbox"><img alt="Jádra atomů" height="143" src="http://www.techblog.cz/images/atomova-jadra.jpg" width="170"/></div></div> 

Na začátek těch čísel bylo moc. Jsou ta uvedená magická? [Magická čísla](http://en.wikipedia.org/wiki/Doubly_magic) jsou 2, 8, 20, 28, 50, 82 a 126. To, že je číslo magické, neznamená, že byste po jeho vsazení automaticky vyhráli v jakékoliv loterii. Avšak pro neutrony a protony v jádru atomu mají význam. Pokud je počet protonů nebo neutronů roven jednomu z magických čísel, vzniká magické jádro. Je-li magický počet neutronů a protonů zároveň, vzniká dvojitě magické jádro. Všechna magická jádra jsou výrazně stabilnější než ostatní. To znamená, že hůře podléhají radioaktivnímu rozpadu. Jako příklad uvedu jádro hélia se dvěmi protony a neutrony – také je nazýváno α-částice a to proto, že díky své vysoké stabilitě se nerado dělí, takže při různých rozpadech větších jader z nich vylétávají právě α-částice častěji než cokoliv jiného (a tvoří tzv. α-záření). Dalším příkladem může být nejtěžší zatím známý prvek s dvojitě magickým jádrem, kterým je olovo s 82 protony a 126 neutrony.

## Proč jsou magická jádra stabilní

<div class="obry"><div class="leftbox"><img alt="Alfa rozpad těžkého jádra" height="100" src="http://www.techblog.cz/images/alfa-rozpad.jpg" width="170"/></div></div> 

Magická jádra jsou (velmi vzdálenou) obdobou elektronových obalů netečných plynů. V nich jsou všechny slupky plně obsazeny elektrony, takže se takové prvky téměř vůbec nezúčastňují chemických reakcí. V jádru je to podobné. Protony a neutrony jsou k sobě poutány "silnou silou" (to je skutečně víceméně odborný výraz), která působí na velmi krátkou vzdálenost, a tudíž si ji můžeme představit jako lepidlo, kterým jsou protony a neutrony k sobě slepeny. Však se také virtuální částice zprostředkovávající tuto interakci (sílu) nazývá gluon – z anglického glue, čili lepidlo. Takto slepené protony se odpuzují elektrickou silou, která má daleký dosah, a tak se snaží jádro roztrhnout. V takto vytvořeném elektrickém poli se protony nemohou pohybovat libovolně. To je dáno zákony kvantové fyziky. Navíc je to zkomplikováno tím, že si protony sami tvoří elektrické pole, ve kterém jsou "uvězněny", což následující pokus o výklad dále znepřesňuje. Takže, podobně jako elektrony, tvoří energiové [slupky](http://en.wikipedia.org/wiki/Shell_model) – ty mohou být obsazeny úplně nebo jen částečně – ve kterých se mohou nacházet jen v omezeném množství stavů. A právě počty protonů resp. neutronů odpovídající magickým číslům, tvoří uzavřené stabilní slupky.

Přiznám se, že nerozumím tomu, z jakého důvodu mají magická čísla vliv na neutrony, které nepodléhají elektrickým silám. Vím jen, že neutron nemůže existovat sám, ale potřebuje k tomu proton, tudíž by to mohlo souviset s tím. Horší možnost je ta, že můj pokus o vysvětlení jde zcela mimo realitu. :-)

## Vliv tvaru jádra na jeho stabilitu

Nedávné [výpočty a experimenty](http://www.ornl.gov/info/press_releases/get_press_release.cfm?ReleaseNumber=mr20050217-00) ukázaly, že jádra [sto dvanáctého prvku](http://www.webelements.com/webelements/elements/text/Uub/key.html) jsou stabilní po dobu zlomků sekundy až po půl minuty. Takový velký rozdíl nemůže vysvětlit ani neutronová magičnost některých izotopů. Déle stabilní jádra mají údajně protáhlý tvar a více neutronů. To zeslabí odpudivé síly mezi protony, a tak zvýší stabilitu.

Dosud bylo vytvořeno deset dvojitě magických prvků. Naposledy to byl [nikl-48](http://www.cerncourier.com/main/article/40/3/18). Teoreticky nejtěžším dvojitě magickým prvkem by mohl být [sto dvacátý šestý prvek](http://en.wikipedia.org/wiki/Unbihexium) s nuklenovým číslem 310.

Bohužel se nemůžeme těšit, že by nové těžké prvky přinesly převrat mezi materiály. Budou to pouze zajímavé pokusy, které nám mohou pomoci porozumět chování jader všech atomů, a tak snad v budoucnu i praktické využití.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
[hugo](mailto:hugo_h@email.cz) &ndash; [WWW](http://hugo.aktualne.cz) &ndash; 18.3.2005
</div>

Stabilita jader jejichz pocet nukleonu odpovida magickemu cislu je zpusobena tim, ze jsou zaplneny vsechny obsazene hladiny jadra. Velmi zjednodusene se da rici, ze jde o analogii se slupkami elektronoveho obalu.Magicke cislo ovsem jeste nezarucuje stabilitu jadra. Napr. 100(50)Sn je dvojite magicke jadro, ale neni stabilni. Duvodem je to, ze ma relativni nedostatek neutronu. Idealni pomer poctu protonu ku neutronum je 1,2 - 1,5.

<div class='comment-item-header' markdown=1>
Hugo  &ndash; 18.3.2005
</div>

Omlouvam se, udelal sem v predchozim komentari chybu. Ten pomer ma byt neutrony:protonum.

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 18.3.2005
</div>

Děkuji za upřesnění.

<div class='comment-item-header' markdown=1>
[Pavel](mailto:ja@tady.cz)  &ndash; 22.3.2005
</div>

Proč platí magická čísla i pro neutrony? Protože strukturu jádra určují silné interakce, kterým podléhá proton i neutron stejně. U těch těžkých jader je problém v tom, že ta elekromagnetická interakce se zase až tak zanedbat nedá (u jader se 137 protony by už byla silnější než silná interakce). Takže správně položená otázka by měla být, proč magická čísla platí i pro protony, když mají elektomagnetický naboj.

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 23.3.2005
</div>

Také děkuji za doplnění. Myslel jsem totiž, že magičnost se vztahuje na působení elektromagnetických sil.

<div class='comment-item-header' markdown=1>
[trancelis](mailto:trancelis@centrum.cz)  &ndash; 25.8.2005
</div>

Ununoktium ještě nesyntetizovali ?

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 25.8.2005
</div>

[6] Pokud vím, tak ne.

</section>