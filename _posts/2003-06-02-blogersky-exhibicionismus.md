---
layout: post
title: Blogerský exhibicionismus
categories: [Osobní]
permalink: /osobni/blogersky-exhibicionismus.html
---
# Blogerský exhibicionismus

Alraune se ptá [zda jsou blogeři exhibicionisté](http://weblog.alraune.cz/ShowRecord.aspx?day=20030530) a odpovídá si, že ano. S tím se rozhodně dá souhlasit, ale člověka, který v sobě nemá ani trochu exhibicionismu, bychom považovali za divného. Pokud někdo chce, aby se o něm mluvilo (psalo), je exhibicionista? Nebo chcete za exhibicionisty považovat jen "týpky" pobíhající po parku v dlouhém kabátu? :-) Je exhibicionistou každý spisovatel, novinář, rozhlasový nebo televizní moderátor? Všechno to jsou otázky, na které se dá odpovědět kladně.

A jsem já exhibicionista? Uveřejnil jsem svou fotku v eLKově panoptiku hrůzy nebo-li [fotogalerii blogerů](http://www.elka.cz/edenik/CONF/fotogalerie.htm). Původně jsem chtěl vystavit na Techblogu více svých fotek, ale pod dojmem [z diskuze](http://weblog.alraune.cz/CommentList.aspx?day=20030530#20030601143217) pod výše zmíněným článkem jsem tak neučinil, abych nebyl považován za exhibicionistu. :-) Dostanu-li v budoucnosti záchvat exhibicionismu, tak je uveřejním. :-)

