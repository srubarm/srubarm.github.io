---
layout: post
title: Do N@vy nepotřebujete základní vzdělání
categories: [Osobní]
permalink: /osobni/do-novy-nepotrebujete-zakladni-vzdelani.html
---
# Do N@vy nepotřebujete základní vzdělání

Jak jinak si vysvětlit to, že v hlavním zpravodajství se objeví reportáž o dnešním slunovratu, kde reportérka suverénně tvrdí, že dnes v pravé poledne budeme mít nejkratší stín a že začne slunovrat. Mohla by se zamyslet nad tím, že když je letní čas, tak astronomické poledne je v jednu hodinu. A slunovrat určitě nezačíná ani přesně v poledne ani v jednu hodinu. To,co mě už skutečně zvedlo ze židle, bylo, že zrovna dnes v poledne na rovníku bychom nevrhali žádný stín. Pomineme-li předchozí záležitost s polednem, tak to, že slunce dosáhlo obratníku raka znamená, že právě nad tímto obratníkem bude slunce dnes v astronomické poledne, a tudíž tam nebude vrhat žádný stín.

Zajímalo by mě, jestli v N@vě je celá redakce zpravodajství tak nevzdělaná (váhal jsem s použitím slova blbá), že si tyto záležitosti nikdo neuvědomil nebo prostě bulíkují obyvatele, protože kdyby měli slunovrat správně vysvětlit (zabralo by jim to navíc asi 30s), ubrali by čas pro své "senzační" reportáže. **Hrůza!**

