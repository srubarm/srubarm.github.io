---
layout: post
title: Blogy o vědě přibývají
categories: [Osobní]
permalink: /osobni/blogy-o-vede-pribyvaji.html
---
# Blogy o vědě přibývají

Mezi tématy, kterými se weby a zvláště blogy zabývají je populární věda popelkou. Psaní "popsci" útvarů vyžaduje nadšení a znalosti. O to větší radost mi dělá, když se pomalu začínají objevovat weby, které se tematicky blíží Techblogu.

## Má smysl vytvářet web o vědě?

<div class="obry" style="width:187px"><div class="leftbox"><img alt="Náhled na weby Hybrid.cz, blog Jana Koláře na respekt.cz a blog Věda a technika" height="137" src="http://www.techblog.cz/images/hybrid-kolar-veda-technika.jpg" width="170"/></div></div> 

Rozhodně ano. Určitě nejsem sám, kdo si to myslí. V mém případě mi to velice pomáhá rozvíjet své znalosti běžné angličtiny a udržovat si přehled o tom, co se děje ve světě. Také se učím vyjadřovat se psaným projevem, což je pro mě také velký přínos. Ač pánové píšící weby uvedené níže, mají evidentně jinou motivaci; to, že píší, je samo o sobě výborné. A nyní je velice stručně probereme jednoho po druhém.

## Jan Horčík a Hybrid.cz

Jan Horčík se věnuje webu [www.hybrid.cz](http://www.hybrid.cz/) a probírá na něm technologie, které v budoucnu povedou k ekologické a efektivní automobilové dopravě. I když se neprezentuje jako blog, články jsou převážně krátké, vystihují podstatu zajímavosti. Ocenil bych přímé odkazy na zdrojové články a více souvisejících odkazů, ať má čtenář možnost snadno se dozvědět více.

## Jan Kolář na blog.respekt.cz

Vědec píšící o vědě na adrese [kolar.blog.respekt.cz](http://kolar.blog.respekt.cz/). Články jsou delší a je vidět, že autor je trochu svázán formátem pro klasická tištěná média. Od blogu bych očekával více uvolněnosti v projevu. Vzhledem k délce článků většinu jen krátce proletím a čtu jen ty, které mě zaujmou.

## Pavel Mastný a jeho Věda a technika

Pavel Mastný píše na adrese [veda-technika.blogspot.com](http://veda-technika.blogspot.com/). Témata, o kterých píše, se mi velmi zamlouvají – má široký záběr a vybírá skutečně zajímavé věci. Dokonce se pouští do vysvětlování krás matematiky, což je docela odvaha. Bohužel výklad je velice podobný textu libovolných skript, takže nezjednodušuje pochopení základních principů vysvětlovaného tématu.

Všechny weby jsou poměrně mladé. Psaní webu je docela náročné a dělat to kvalitně po dlouhou dobu je už řehole. Věřím, že pánové vytrvají a potěší své čtenáře spoustou zajímavých článků.

Znáte další zajímavý český blog či web o vědě? Dejte vědět v komentářích. Proč o vědě píší tak málo ženy? Odpovídá to jejich zastoupení v technických profesích?

## Rozmach vědy a techniky na českém internetu?

Začínám se těšit, že se okolo vědy a techniky na českém internetu vytvoří dostatečná síť webů a blogů, aby mohli spolu navzájem souhlasit i nesouhlasit, horlivě diskutovat, strhávat čtenáře a vůbec dostat vědu ještě více do povědomí. Psaní o vědě bude více interaktivní, než je nyní. A to bude dobře nejen pro autory, ale i čtenáře.

_Aktualizováno 25. 12. 2006_  
Náhodou jsem narazil na web [ScienceWeek.cz](http://www.scienceweek.cz/). Je to velice jednoduchý agregátor některých českých webů o vědě. Můžete pomocí něj snadno sledovat více webů na jednom místě. Škoda jen, že systém nálepek funguje poněkud zvláštně a spíše nefunguje. Každopádně zajímavý počin. A navíc, podle kontaktních údajů za ním stojí žena.

## Související

  * [Weby o vědě 1 – česky](http://www.techblog.cz/veda/weby-o-vede-1-cesky.html)
  * [Weby o vědě 2 – anglicky](http://www.techblog.cz/veda/weby-o-vede-2-anglicky.html)




<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
Michal Karlík  &ndash; 29.12.2006
</div>

RSS čtečka www.scienceweek.cz vypadá dobře. Zatím se zdá, že to je ale testovací provoz. Každopádně už teď mi vyhovuje. Díky za tip.

<div class='comment-item-header' markdown=1>
Bretislav Wajtr  &ndash; 31.1.2007
</div>

>A navíc, podle kontaktních údajů za ním stojí žena.Tak to zase takovy problem neni ne? Nebo snad ano? Co tim chtel autor rici? ;)))

<div class='comment-item-header' markdown=1>
[Spotter](mailto:spotter@bloguje.cz) &ndash; [WWW](http://spotter.tv) &ndash; 21.4.2007
</div>

Nepíšu blog, ale koncentruji zahraniční videa s tématy vědy, techniky a dalších. Přístup k rozhraní je pod heslem, pošlu ho na vyžádání na můj mail.

</section>