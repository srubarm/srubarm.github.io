---
layout: post
title: Jižní Korea – válka robotů
categories: [Ostatní věda]
permalink: /veda/jizni-korea-valka-robotu.html
---
# Jižní Korea – válka robotů

Před časem jsem psal o chystané [moderní výzbroji](http://sweb.cz/techblog/2003-06.html#112108) armády USA. V [závěru](http://www.akademon.cz/source/nvt.htm#za) původního článku na Akademonu je zmíněn i vývoj automatů, které by nahradily vojáky. Dneska jsem si přečetl, že [V armádě Jižní Koreji budou sloužit roboti](http://www.scienceworld.cz/sw.nsf/ID/120D95448FFE274AC1256D5500313E1B). Tam by nahradili lidi v rutinních vojenských činnostech; tak by se mohl stav jihokorejské armády snížit až o 10 tisíc mužů.

Tak už minimálně druhý stát po USA uvažuje o využití náhrad lidí ve válce. Divil bych se, kdyby o tom neuvažovali i jinde, kde o tom nemluví. Přišla mi na mysl tak trochu zábavná myšlenka. Kdyby, nedejbože, došlo k válce mezi Severní a Jižní Koreou, tak bych chtěl vidět, jak by se tvářili severokorejští vojáci při pohledu na armádu robotů, kteří by kráčeli proti nim. Předpokládám, že většina lidí v Severní Koreji neviděla počítač, natož robota.

