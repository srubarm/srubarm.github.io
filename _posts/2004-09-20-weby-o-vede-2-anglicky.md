---
layout: post
title: Weby o vědě 2 – anglicky
categories: [Ostatní věda]
permalink: /veda/weby-o-vede-2-anglicky.html
---
# Weby o vědě 2 – anglicky

Weby v angličtině nabízí téměř nevyčerpatelnou zásobu čtení o vědě a technice. Naleznete všechno od prachobyčejných tiskových zpráv až po odborné definice jevů, ze kterých jde hlava kolem, a které běžný smrtelník nemá šanci pochopit.

## Angličtina téměř pro každého

<div class="obry"><div class="leftbox"><img alt="Weby o vědě v angličtině" height="105" src="http://www.techblog.cz/images/weby-veda-anglicky.jpg" width="150"/></div></div> 

Přesto, že se v dnes zmiňovaných webech píše anglicky, není se příliš čeho bát. Vše je obvykle psáno spisovnou a jednoduchou angličtinou. Jestli se na různých anglicky psaných blozích nechytáte, zkuste číst běžná internetová médie (nejen o vědě) a uvidíte, že to jde mnohem snáze. Téměř vždy se obejdou bez ustálených slovních spojení, která se našinci hůře chápou a slovník ne vždy poradí. A samozřejmě vám doporučím, slovníky, které se mi osvědčily nejlépe. Jsou to [slovník Seznamu](http://slovnik.seznam.cz/) a [slovník.cz](http://www.slovnik.cz/). Oba mají velmi slušnou zásobu jak odborných tak slangových výrazů. Rozhodně **nemají** stejnou slovní zásobu. Ale slovníky vám budou na nic, kdybyste museli pokaždé ručně otvírat okno a psát do nich ručně hledané slovo. Bezpodmínečně nutné je, abyste si překlad výrazu označeného v browseru zařadili do "Right click menu". To by vám mělo do nového okna/tabu otevřít stránku s výsledky překladu. Opera i Firefox to zvládají bez problémů. Operu nastavíte pomocí souboru menu.ini (libovolný počet jakýchkoliv překladů) a Firefox to zvládá pomocí extension [dictionary search](http://extensionroom.mozdev.org/more-info/dictionarysearch) (když jsem naposledy zkoušel, umožňovalo pouze jeden jazyk). Neporovnatelně lepší je četba bez použití slovníku – je to o něčem jiném.

## Tiskové zprávy

Ano, to je drtivá většina obsahu anglicky psaných webů o vědě a většina z nich na jejich publikování nepochybně relativně bezpracně vydělává. Vybral jsem několik, podle mě nejlepších, webů.

## ScienceDaily.com

<div class="obry"><div class="leftbox"><img alt="Sciencedaily.com" height="96" src="http://www.techblog.cz/images/sciencedaily.jpg" width="150"/></div></div> 

[ScienceDaily](http://www.sciencedaily.com/) byl první web, na který jsem natrefil, když jsem prvně sháněl informace pro Techblog. Publikuje tiskové zprávy ze všech oborů a téměř vždy uvádí odkaz na zdroj, kde často bývá nějaký ten obrázek, případně i další informace, navíc.

## Scienceblog.com

<div class="obry"><div class="leftbox"><img alt="Scienceblog" height="86" src="http://www.techblog.cz/images/scienceblog.jpg" width="150"/></div></div> 

Když jsem sebestředně hledal [Googlem Techblog](http://www.google.com/search?hl=cs&ie=UTF-8&c2coff=1&q=techblog&btnG=Hledat&lr=) narazil jsem na [Scienceblog](http://scienceblog.com/) vyskytující se i na doméně techblog.com. Přestože tomu název nenasvědčuje, jedná se opět o obyčejné vydávání tiskových zpráv bez přidané hodnoty a často odkazují na zdroj jen mlhavě (na hlavní stránku webu).

## Yahoo Science

<div class="obry"><div class="leftbox"><img alt="Yahoo - Science" height="94" src="http://www.techblog.cz/images/yahoo-science.jpg" width="150"/></div></div> 

Nic víc a nic míň než vědecká [sekce portálu Yahoo](http://news.yahoo.com/news?tmpl=index&cid=753). Zprávy čerstvé ze všech oborů a povrchní. Na druhou stranu reagují na čerstvé události velmi rychle a občas vydají na jedno téma více článků – čím novější článek, tím více informací obsahuje. :-)

## Reuters Science

<div class="obry"><div class="leftbox"><img alt="Reuters - Science" height="88" src="http://www.techblog.cz/images/reuters-science.jpg" width="150"/></div></div> 

Opět totéž v bledě modrém. Je to. Zprávy jsou méně časté a pokud jsem to dobře postřehnul, zprávy mívají odlišná témata než na výše uvedených webech (Možná jen funguje časový posun. :-).

## Weby s přidanou hodnotou

Mám také několik oblíbených webu, které k tiskovým zprávám přidají i něco navíc. Jejich úroveň se různí, ale oproti Česku je to stále nebe a dudy – minimálně co se týká kvantity.

## Physicsweb.org

<div class="obry"><div class="leftbox"><img alt="Physicsweb.org" height="100" src="http://www.techblog.cz/images/physicsweb.jpg" width="150"/></div></div> 

[Physicsweb](http://physicsweb.org/) nám doporučoval už i učitel fyzika na střední škole. A opravdu tam (s mírným zpožděním) nalezneme témata, která se jinde neprobírají, a když tak jen povrchně. Jak už jeho název napovídá, je zaměřen na fyziku.

## Nanotechweb.org

<div class="obry"><div class="leftbox"><img alt="Nanotechweb.org" height="99" src="http://www.techblog.cz/images/nanotechweb.jpg" width="150"/></div></div> 

[Nanotechweb](http://nanotechweb.org/) má stejného vydavatele jako Physics web a úroveň je stejná. Vysávají mimo jiné tištěné časopisy, takže se tam dostane částečně i to, co obvykle není "free". Ale trochu ty své články míchají s Physicswebem, ale RSS mají oddělená.

## News@Nature.com

<div class="obry"><div class="leftbox"><img alt="news@Nature.com" height="91" src="http://www.techblog.cz/images/news-nature.jpg" width="150"/></div></div> 

Na [Nature](http://www.nature.com/news/index.html) se nacházejí pěkné články se širokým záběrem a z opravdu širokého spektra oborů. Drobným problémem je, že pro přístup ke starším článkům je nutná registrace zdarma.

## Spaceflightnow.com

<div class="obry"><div class="leftbox"><img alt="Spaceflightnow.com" height="99" src="http://www.techblog.cz/images/spaceflight-now.jpg" width="150"/></div></div> 

Jak je zřejmé z názvu, [Spaceflightnow](http://www.spaceflightnow.com/) píše o letech do vesmíru. Všechny články jsou pěkné originální a relativně podrobné, i když některé občas sklouznou k obdobné informační hustotě jako průměrná tisková zpráva. Máte-li však čas a chuť číst, články jsou psány čtivě, takže čtěte.

## Blogy o vědě

Zatím jsem našel pouze dva blogy, které sleduji a vyhovují mi. Upozorní mě na téma, které je zajímavé a které jsem mohl přehlédnout.

## Roland Piquepaille's Technology Trends

<div class="obry"><div class="leftbox"><img alt="Technology Trends" height="85" src="http://www.techblog.cz/images/technology-trends.jpg" width="150"/></div></div> 

Blog [Roland Piquepaille](http://radio.weblogs.com/0105910/) je pěkným příkladem "popsci" blogu. Probírá se tématy skutečně populárními, hodně cituje tiskové zprávy a také komentuje.

## TNTlog

<div class="obry"><div class="leftbox"><img alt="Sciencedaily.com" height="96" src="http://www.techblog.cz/images/sciencedaily.jpg" width="150"/></div></div>0 

Weblog [TNTlog](http://www.cientifica.com/blog/mt/) píše o nanotechnologii. Jde spíše o takový "odkazovník" s krátkými komentáři, ale není vůbec špatný. V poslední době se tam sice začínají objevovat delší spoty, ale nějak nemívám náladu je číst.

## Weby organizací

<div class="obry"><div class="leftbox"><img alt="Sciencedaily.com" height="96" src="http://www.techblog.cz/images/sciencedaily.jpg" width="150"/></div></div>1 

Za zmínku stojí zejména web [NASA](http://www.nasa.gov/) a [ESA](http://www.esa.int/), kde naleznete výborné detailní popisy probíhajících projektů. Pravdou je, že když chcete něco konkrétnějšího, můsíte více zabrat a zahrabat se hlouběji do struktury webů.

## Hardcore věda – arxiv.org

<div class="obry"><div class="leftbox"><img alt="Sciencedaily.com" height="96" src="http://www.techblog.cz/images/sciencedaily.jpg" width="150"/></div></div>2 

Pro ty, kdo si libují v detailech je tady [arXiv.org](http://arxiv.org/) – web s nejrůznějšími skutečně vědeckými zprávami zdarma. Není to pro normálního smrtelníka, ale když něco hledáte a chcete si ujasnit mlhavé formulace tiskových zpráv, je to to pravé. Myslím, že se na webu dá nalézt ještě pár takových archívů, ale jaksi jsem neměl zatím potřebu po nich pátrat. :-)

## To rozhodně není všechno

Je nepochybně mnoho webů, které jsem nejmenoval a které jsou zajímavé. Webů o vědě v angličtině je opravdu nesčíselně. Když znáte nějaký, o kterém si myslíte, že by bylo hříchem ho zde nejmenovat, napište jeho adresu do komentářů.

Seznam webů:

  * [ScienceDaily.com](http://www.sciencedaily.com/)
  * [Scienceblog.com](http://scienceblog.com/)
  * [Yahoo – Science](http://news.yahoo.com/news?tmpl=index&cid=753)
  * [Reuters – Science](http://www.reuters.com/newsChannel.jhtml?type=scienceNews)
  * [Physicsweb](http://physicsweb.org/)
  * [Nanotechweb](http://nanotechweb.org/)
  * [news@Nature](http://www.nature.com/news/index.html)
  * [Spaceflightnow](http://www.spaceflightnow.com/)
  * [Roland Piquepaille'Technology Trends](http://radio.weblogs.com/0105910/)
  * [TNTlog](http://www.cientifica.com/blog/mt/)
  * [NASA](http://www.nasa.gov/)
  * [ESA](http://www.esa.int/)
  * [arXiv.org](http://arxiv.org/)


  *["Right click menu"]: Menu zobrazená nad označeným textem po stisknutí pravého tlačítka myši

