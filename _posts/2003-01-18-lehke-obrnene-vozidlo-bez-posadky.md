---
layout: post
title: Lehké obrněné vozidlo bez posádky
categories: [Ostatní věda]
permalink: /veda/lehke-obrnene-vozidlo-bez-posadky.html
---
# Lehké obrněné vozidlo bez posádky

V souvislosti s chystaným útokem na Irák je zajímavé, že firma Boing a National Robotics Engineering Consortium vyvíjejí s podporou státních peněz USA lehké obrněné vozidlo, které nebude mít žádnou posádku. Zajímavé je jeho technické řešení. Vozidlo má 6 kol, která jsou na sobě nezávislá a to tak, že každé má své vlastní zavěšení a zejména svůj vlastní, vodou chlazený elektromotor. Energii elektromotorům dodává 14 Li-Ion baterií, které dobíjí 60 kW spalovací turbína. Další zajímavostí je, že vozidlo se nemůže převrátit. Díky svému tvaru nemůže zůstat ležet na boku a když se převrátí "na záda", tak se kola přesunou na nové "dole" a pokračuje se dál v jízdě. Pokud je na horní straně vozidla nějaký užitečný náklad, tak se po převrácení otočí. Podrobněji v článku [ Rolls Over, Keeps On Fighting](http://www.popsci.com/popsci/auto/article/0,12543,405596,00.html) (Převrácený, zůstává v boji). Vůz má umět překonat překážky vysoké cca 90cm.

Jen nevím jak moc pohyblivé toto vozidlo bude, protože cca 60kW na 5,2 tuny hmotností není nic moc, i kdyby se z Li-Ion baterek dalo krátkodobě dostat o něco víc. Dojezd má být 450km bez doplňování paliva.

Taky si o tomto můžete přečíst článek na serveru [Věda](http://www.veda.cz/index.php?sessid=00626c2217d6f861e408674e5487af01&back=home&action=article&id=4497), kde jsou uvedeny různé nepřesnosti (tubína, obracení).

