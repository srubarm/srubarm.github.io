---
layout: post
title: Geny dlouhověkosti
categories: [Medicína]
permalink: /medicina/geny-dlouhovekosti.html
---
# Geny dlouhověkosti

Před časem jsem na ČRo 1 Radiožurnálu slyšel zprávu o tom, že vědci přišli na gen, jehož úpravou prodloužili život laboratorních myšek o 1/3 až ½. Ten gen způsoboval, že se buňky začaly regenerovat mnohem dřive po poškození – nečekaly, až bude poškození větší.

Dnes jsem natrefil na článek [Scientists Find What Type Of Genes Affect Longevity](http://www.sciencedaily.com/releases/2003/06/030630110051.htm), ve kterém je zmíněn další gen (daf-2), jehož modifikací došlo k prodloužení života červa hlístice (škrkavky) na dvojnásobek. BTW Ty myšky na mě působí důvěryhodněji. :-) Gen je zvláštní tím, že startuje více dalších genů – totiž na délku života má vliv více genů a jejich účinek se sčítá – a tím je výjimečný. Působí na antibakteriální procesy, únavu buněk a metabolismus. Ovšem stále nevíme, na jaké geny konkrétně má vliv.

Doufám, že se zdvojnásobení života nepodaří jen u červů, ale také u lidí. Loni 22. 2. 2002 jsme se bavili s kamarády, jestli ještě budou v dohledné době podobná pěkná data. Já jsem jen skromně prohlásil, že se těším na datum 22. 2. 2222. Taky se těšíte?

