---
layout: post
title: Vstřikování vody do motoru
categories: [Technologie]
permalink: /technologie/vstrikovani-vody-do-motoru.html
---
# Vstřikování vody do motoru

Budeme moci jezdit konečně pouze na vodu? Objev z počátku minulého století zvyšuje výkon dnešních špičkových motorů. Proč se nedočkal většího rozšíření?

## Letadla měla motory také na vodu

<div class="obry" style="width:187px"><div class="leftbox"><img alt="Vzduchem chlazený motor" height="135" src="http://www.techblog.cz/images/motor-vstrikovani-vody-cb.jpg" width="170"/></div></div> 

Pod článkem o [autě na vodu](http://www.techblog.cz/technologie/vodik-vyrobime-v-aute-a-budeme-tankovat-vodu.html) mě jeden [čtenář nakopnul](http://www.techblog.cz/technologie/komentare/1126648302.html#30) k tomu, abych zjistil více informací o vstřikování vody do válce motoru – k čemu slouží a jak přesně funguje. Jedná se o velmi starou technologii zvýšení výkonu spalovacích motorů. První experimenty probíhaly již ve třicátých letech dvacátého století. Jistě proto, že se pomalu objevovaly náznaky blížící se války, objev nezůstal zapomenut, ale dočkal se uplatnění v stíhacích i bombardovacích letounech na obou válčících stranách.

## K čemu vstřikování vody slouží?

Hlavní efekt je, že vstřikování vody umožní provozovat daný motor s vyšším výkonem. Dalšími pozitivy jsou snížení spotřeby, škodlivých emisí dusičnanů a provozní teploty motoru. Přidání vody do paliva působí v podstatě tak, jako byste použili benzín s vyšším oktanovým číslem – z motoru stejné konstrukce dostanete více drobnými zásahy, jako je úprava předstihu nebo kompresního poměru.

## Jak vstřikování funguje?

<div class="obry" style="width:187px"><div class="leftbox"><img alt="Pára na modré obloze" height="127" src="http://www.techblog.cz/images/vstrikovani-para.jpg" width="170"/></div></div> 

Rozhodně se ve válci motoru nespaluje čistá voda. Ve směšovači (dříve karburátoru) se připravuje směs, která se poté nasaje do válce a tam shoří. Běžně se skládá pouze ze vzduchu a paliva. My tam ovšem chceme ještě vodu. Tak ji přidáme. To má několik pozitivních efektů. Voda se po vstříknutí do směsi vypaří. Pro vypaření je nutné velké množství tepla (2,27MJ/kg), takže se směs výrazně ochladí, zmenší se její objem a vejde se jí do válce více (větší hmotnost). Ochlazení nám vyhovuje také v tom, že po stlačení ve válci dosáhne směs nižší teploty, což znamená, že jí můžeme stlačit více, aniž by došlo k nežádoucímu samovznícení. To přináší další zvýšení výkonu. Samozřejmě nižší teplota znamená nižší namáhání válce a vyšší životnost.

Voda ve formě páry ve spalovacím prostoru přináší další pozitiva. Jelikož má vyšší teplenou kapacitu než vzduch (1,84 oproti 1,01 KJ/kg) ani při spalování nedojde k tak velkému nárůstu teploty při stejném dodaném teplu. To by teoreticky mělo vést ke snížení účinnosti, ale pára se za podmínek ve spalovacím prostoru ani zdaleka nechová jako ideální plyn, nedokáži tedy říci, jak se toto ve skutečnosti projeví. Bezvýhradně přínosné je zpomalení hoření nižší teplotou směsi, které nás u benzínového motoru přiblíží účinnějšímu Dieselovému cyklu. Všechny zmíněné faktory dohromady se projeví zvýšením výkonu motoru při stejné nebo nižší spotřebě oproti funkci bez vstřikování vody.

## Kde jsou problémy?

<div class="obry" style="width:187px"><div class="leftbox"><img alt="SAAB 99 Turbo" height="118" src="http://www.techblog.cz/images/saab-99-turbo.jpg" width="170"/></div>Jediné běžné auto se vstřikováním vody do válce - SAAB 99 Turbo S<br/>Credit: SAAB</div> 

Když je voda v palivu tak přínosná, tak proč se v motorech nepoužívá běžně? Důvodem jsou zejména náklady, složitost zařízení a nutná údržba. Letadla za Druhé světové války vodu z výfukových plynů recyklovala a ještě využívala k ohřevu zamrzajících náběžných hran křídel. Mechanici po letu nádrž doplnili. Běžnému motoristovi by se asi často lít vodu do auta nechtělo. [Saab 99](http://en.wikipedia.org/wiki/Saab_99) (model Turbo S) sice touto vymožeností disponoval, ale nepodařilo se mi zjistit, jestli to kromě dvaceti koní navíc s sebou neslo ještě nějaké obtíže. Nevýhodné je, že když palivo nepracuje na hranici svých možností – obvykle při plném výkonu motoru – účinnost a veškeré další výhody se mění na nevýhody. Motor pracuje podchlazený s nízkou účinností a špatným spalováním. U letadel, kde motor po celou dobu letu pracoval blízko oblasti maximálního výkonu to nevadilo, pro běžné motoristy je to zásadní problém.

A tak se vstřikování vody do motoru chopili tunningáři jezdící stále na plný plyn, kteří [poměrně úspěšně vymýšlí](http://www.dawesdevices.com/howto.html), jak svým miláčkům přidat pár koníků pod kapotu pomocí vody v motoru.

## Využití v současnosti a budoucnost

Nevím o tom, že by se systém vstřikování vody do válce v současnosti masově využíval nebo že by se takové využití plánovalo. Z hlediska ekologie a ekonomie provozu by se ani nejednalo o významný přínos. Jeho místo zůstane ve špičkových závodních vozech, ale běžné pohonné jednotky se vydají jiným směrem. Elektromobily nebo spalování obnovitelných paliv (rostlinných olejů) jsou mnohem perspektivnější směry vývoje. Můžeme říci, že auta na vodu sice jezdit mohou, ale je to na nic.

## Další informace

  * [Water injection wizardy (1979)](http://www.motherearthnews.com/library/1979_September_October/Water_Injection_Wizardry) – Průvodce vstřikováním vody – článek popisující základní přínosy technologie
  * [How a water injection system works](http://www.rallycars.com/Cars/WaterInjection.html) – Článek o základních principech vstřikování
  * [Vliv vstřikování vody do válce (pdf 985 kB)](http://www.rbracing-rsr.com/downloads/naca_H2O.pdf), [Ovlivnění klepání motoru (pdf 546 kB)](http://www.rbracing-rsr.com/downloads/NACA_H2O_2.pdf) – Vědecké zprávy z roku 1942 a 1944 jsou asi nejlepším zdrojem informací k tomuto tématu na webu. NACA (předchůdce [NASA](http://www.techblog.cz/kosmonautika/nasa.html)) zkoumá vliv vody přidané do paliva na letecké motory. Dozvíte se, že optimální poměr vody ku palivu je asi 0,2 a paliva ke vzduchu přibližně 0,067. Z dokumentů přímo čiší historie (míněno pozitivně).



## Další články speciálu Energetická krize:

  * [Úsporné žárovky](http://www.techblog.cz/veda/usporne-zarovky.html) – 9. 1. 2006
  * Vstřikování vody do motoru – 7. 1. 2006
  * [Plastové solární články s vyšší účinností](http://www.techblog.cz/technologie/plastove-solarni-clanky-s-vyssi-ucinnosti.html) – 17. 10. 2005
  * [Vodík vyrobíme v autě a budeme tankovat vodu](http://www.techblog.cz/technologie/vodik-vyrobime-v-aute-a-budeme-tankovat-vodu.html) – 13. 9. 2005
  * [Palivové články pro přenosná zařízení](http://www.techblog.cz/technologie/palivove-clanky-pro-prenosna-zarizeni.html) – 30. 8. 2005
  * [Solární články ze špinavého křemíku](http://www.techblog.cz/technologie/solarni-clanky-ze-spinaveho-kremiku.html) – 22. 8. 2005
  * [Těžba ropy na Aljašce asi projde](http://www.techblog.cz/technologie/tezba-ropy-na-aljasce-asi-projde.html) – 15. 8. 2005
  * [Kanada je nová ropná velmoc](http://www.techblog.cz/technologie/kanada-je-nova-ropna-velmoc.html) – 3. 8. 2005
  * [Slunečnicový olej pro výrobu vodíku](http://www.techblog.cz/technologie/slunecnicovy-olej-pro-vyrobu-vodiku.html) – 25. 8. 2004




<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
[Stanley_B707](mailto:info@nal.sk) &ndash; [WWW](http://www.nal.sk) &ndash; 7.1.2006
</div>

Na vstrekovaní vody do valcov naozaj nieje nič nové. Staručké Tatry boli schopné spaľovať zmes vody a nafty (určitý plán B pri nedostatku paliva) aj niekoľko stoviek km bez poškodenia motora (avšak s nižším výkonom, lebo nešli na plný plyn).Čo sa týka leteckej techniky, tak tu by som videl hlavne dva dôvody (ako je v článku uvedené):1. zlepšenie chladenia pri maximálnom výkone2. zabránenie neefektívnemu detonačnému horeniu zmesi.Toto sa bežne využívalo pri štartoch obrích hydroplánov na začiatku explózie leteckej dopravy (min. storočie). Boli to zväčša drevené konštrukcie a pri štarte z hladiny prekonávali väčší odpor prostredia. Kým takéto kolosy nabrali rýchlosť mali problémy s chladením vzduchom chladených motorov, za bežného letu motory nejdú na plný plyn a aj odpor prostredia je o poznanie nižší (čo je asi hlavný dôvod).

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 7.1.2006
</div>

[1] Děkuji za doplnění.

<div class='comment-item-header' markdown=1>
Prokop Hapala  &ndash; 12.1.2006
</div>

Pride mi ale jako velky rozdil jestli ta voda je uz v palivu nebo jestli se strikuje v prubehu/v nejake fazi tepelneho cyklu. Hlavne tedy kdyz odmyslim slozite vychytavky motoru, chemii spalovani a zustanu u elementarni termodynamiky.

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 12.1.2006
</div>

[3] Všude, kde byla data podrobnější, jsem se dočetl, že se voda přidává do směsi. I když se někdy výslovně hovoří o vstřikování vody případně směsi vody a etanolu do válce.

<div class='comment-item-header' markdown=1>
[Karel](mailto:carlosrandes@seznam.cz)  &ndash; 15.1.2006
</div>

Zase o krok pozadu... A přitom stačilo sledovat zprávy z konce roku 2005, kdy se objevila novinka z Kanady - tzv.inovační vodíková řešení (IHS). Bylo by asi větším přínosem přeložit nějaké nové materiály pro běžné čtenáře namísto hledání v archivech. Jde totiž o jednoduché zařízení, které lze využít nejen u běžných osobních automobilů, ale už bylo odzkoušeno i u těžkých nákladních vozů (tahačů). Toto zařízení rozkládá vodu na směs plynů (zjednodušeně na kyslík + vodík), v žádném případě tedy nevstřikuje do motoru vodu! A ekonomické výhody tohoto "H2 N-gen" ? Je snad málo onen již u vody zvyšovaný výkon motoru (přitom motor zde není vůbec třeba upravovat)a nižší spotřeba? Je úspora až 30% pohonných hmot málo ? Pro představu,pokud např. běžně natankuji do svého auta 60 litrů pohonných hmot, ušetřím, díky H2 N-gen až 18 litrů ! ! ! A ještě je možné montovat takovéto jednoduché kity asi tak, jako vám dnes namontuje například firma RapidOil HAKO z Ostravy k vašemu dieslovému motoru kit, který vám umoždí lít do nádrže obyčejný rostlinný olej.

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 15.1.2006
</div>

[5] Děkuji za doplnění. K řešení, o kterém píšeš jsem zprávy nezaznamenal a na internetu se mi podařilo naléz pouze Tvou zmínku na Marigoldu a následně tiskovou zprávu o IHSPro ostatní čtenáře doplním, že se nejedná o pohon na vodík, ale pouze o malou příměs vodíku do palivové směsi.Osobně mi tento způsob zvýšení účinnosti chodu motoru nepřipadá z různých důvodů příliš perspektivní.Tato diskuze nepatří pod tento článek, ale je spíše doplněním ke komentáři pod článkem o vodíkovém pohonu.

<div class='comment-item-header' markdown=1>
[Pavel Francirek](mailto:pavel@toplist.cz)  &ndash; 3.5.2006
</div>

Jestli si dobre pamatuju (ty knizky jsem cetl pred nejakymi 15. lety :)), tak se vstrikovani vody do motoru pouzivalo (minimalne u stihacek) pouze jako kratkodobe (radove minuty) zvyseni vykonu (WEP - war emergency power) behem boje. A to za cenu naopak snizeni zivotnosti motoru.S tim by mi zaroven nesedelo to pouziti k vyhrivani nabeznych hran. Jiste slozity system by se asi nedelal kvuli par minutam a pouzilo by se jine reseni (voda k chlazeni motoru nebo elektricke odmrazovani).

<div class='comment-item-header' markdown=1>
b  &ndash; 9.8.2006
</div>

O vstřikování vody do motoru se hodně psalo před 20-30 lety. Záporným důvodem byla zvýšená koroze motoru. Litinové pístní kroužky, vložky válců, atd.

<div class='comment-item-header' markdown=1>
Standa &ndash; [WWW](http://www.ekocesty.info) &ndash; 13.4.2008
</div>

Vstrikovani vody do motoru se pouziva u zavodnich aut. Anglicka firma Aquamist tyto zarizeni prodava. Voda se vstrikuje pod velkym trakem 150 psi do sani motoru.http://www.aquamist.co.ukKrome zvyseni vykonu motoru a snizeni teploty je take lepsi horeni coz ma pozitivni vliv na snizeni emisi hlavne NoX. Kdyz jsem se zacal zajimat o tuto problematuku, tak jsme narazil na radu lidi kteri bezne pouzivali nasavani vody do sani u skodovek a to bez vetsich problemu. Efekt je podoby jako kdyz jezdite v desti - motor jede lepe. V pripade, ze je voda dobre rozprasena, tak by to nemelo mit negativni vliv na zivotnost motoru. Hledam nekoho kdy by mi pomohl neco podobneho sestavit pro muj fiat Ducato 2.8 TD. Auto mam prestavene na pohon pouzitym rostlnnym olejem a fungujeto vlelmi dobre - jiz jsme najezidil na pouzity rostlinny olej vice jak 50.000 km. vice informaci o mem eko aute a eko cestach na http://www.ekcoesty.infonebo na http://www.ecoauto.info

<div class='comment-item-header' markdown=1>
LOi  &ndash; 5.7.2008
</div>

jenom jednu poznámku k těm bio palivám v poslední době můžeme pozorovat že nefungují protože neúměrně zvyšují cenu potravin. A to se dá pozorovat sto ho že do toho benzínu a nafty začalo přimíchávat jen určité malé procento a už ceny obílí letí strmě vzhůru.

</section>