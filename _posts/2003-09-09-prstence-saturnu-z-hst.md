---
layout: post
title: Prstence Saturnu z HST
categories: [Astronomie]
permalink: /astronomie/prstence-saturnu-z-hst.html
---
# Prstence Saturnu z HST

Po nějaké době vám nabídnu krásné obrázky z [Hubbleova teleskopu](http://hubblesite.org/). Dnes byly publikovány [snímky Saturnu](http://hubblesite.org/newscenter/archive/2003/23/image). Ty jsou pozoruhodné jednak tím, že v období jejich pořízení (březen 2003) byl Saturn se svými prstenci nejvíce nakloněn k Zemi a to pod úhlem 26° a jednak způsobem svého pořízení. [Širokoúhlá planetární kamera](http://hubblesite.org/sci.d.tech/nuts_.and._bolts/instruments/wfpc2/) s použitím 30 filtrů pro různé vlnové délky zachytila obraz Saturnu od infračerveného po ultrafialové záření. Takto spektrálně rozkouskované snímky pomohou vědcům přesněji zjistit, co se v atmosféře Saturnu děje, protože různé druhy látek v oblacích pohlcují různá záření.

Podívejte se na [výsledek](http://imgsrc.hubblesite.org/hu/db/2003/23/images/a/formats/web_print.jpg) Hubbleova snažení. Chcete-li si barevnost Saturnu opravdu vychutnat, doporučuji [větší obrázek](http://imgsrc.hubblesite.org/hu/db/2003/23/images/a/formats/print.jpg) (cca 500kB). Ale pozor, barvy na obrázcích nejsou skutečné – barvami jsou odlišeny různé vlnové délky záření.

Zdroj: [The Slant on Saturn's Rings](http://hubblesite.org/newscenter/archive/2003/23/image/a)

