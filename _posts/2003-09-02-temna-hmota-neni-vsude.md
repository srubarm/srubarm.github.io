---
layout: post
title: Temná hmota není všude
categories: [Astronomie]
permalink: /astronomie/temna-hmota-neni-vsude.html
---
# Temná hmota není všude

Objev vědců Nottinghamské univerzity zamotá hlavu astrofyzikům, kteří si už zvykli na to, že vesmír vyplňuje takzvaná temná hmota. Podle článku [Dark matter deficiency puts theory in the shade](http://physicsweb.org/article/news/7/9/1) se temná hmota v některých galaxiích nenachází. Vědci pozorovali [teleskopem Williama Herschela](http://www.ing.iac.es/Astronomy/telescopes/wht/) na [La Palmě](http://www.lapalma.com/) (zajel bych si tam :-) mlhoviny, které vznikly po skončení života hvězd podobných slunci. Z Dopplerova posuvu jednotlivých částí mlhovin určili rychlost jejich pohybu. Z měření mnoha mlhovin určili rychlost rotace v různých částech galaxíí. Výsledek byl neočekávaný. Odpovídal předpovědím klasické teorie Johannese Keplera. To znamená, že čím je hmota dále od středu galaxie, tím pomaleji ji obíhá (podobně jako planety v naší sluneční soustavě). Řekli byste, že není nic neobvyklého na tom, že tato, staletími ověřená, teorie funguje, ale ono to neplatí u spirálovitých galaxií. Ty rotují v celém poloměru stejně rychle a to právě vysvětlujeme existencí temné hmoty. Vědci budou muset zdůvodnit, proč někde temná hmota je a jinde není.

Podrobný článek o temné hmotě, který je vhodné si přečíst, pokud vám není jasné, co rozumíme pod pojmem "temná hmota," najdete na Aldebaranu – [Temná hmota ve vesmíru](http://www.aldebaran.cz/bulletin/2003_29_thv.html).

