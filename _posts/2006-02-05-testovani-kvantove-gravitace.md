---
layout: post
title: Testování kvantové gravitace
categories: [Fyzika]
permalink: /fyzika/testovani-kvantove-gravitace.html
---
# Testování kvantové gravitace

Standardní model kvantové fyziky je nejlépe otestovanou vědní teorií současnosti. Další teorie, které se jej snaží sjednotit s Einsteinovou obecnou relativitou zatím nebylo jak testovat. Vědci ale přišli na to, že je otestovat lze při explozi masivní hvězdy.

## Souboj smyčkové teorie gravitace, superstrun a dalších

<div class="obry" style="width:187px"><div class="leftbox"><img alt="Explodující hvězda" height="179" src="http://www.techblog.cz/images/explodujici-hvezda-cerveno-zluta.jpg" width="170"/></div></div> 

Na finální teorii kvantové gravitace existuje několik kandidátů. Jsou to především [M-teorie](http://en.wikipedia.org/wiki/M-theory) jejiž součástí je [teorie superstrun](http://en.wikipedia.org/wiki/Superstring_theory), [smyčková teorie gravitace](http://en.wikipedia.org/wiki/Loop_quantum_gravity), [teorie supergravitace](http://en.wikipedia.org/wiki/Supergravity) a [další](http://en.wikipedia.org/wiki/Quantum_gravity#Theories). Teorie jsou to komplexní, problém je s jejich testováním. Od začátku jsou vymýšleny se záměrem, aby v dosažitelných podmínkách dávaly stejné výsledky jako obecná relativita a extrémních podmínek, kde se předpovědi liší, nejsme schopni dosáhnout. Přesto se pomalu snažíme překročit stín Einsteina a dokázat, že jeho dnes téměř sto let stará teorie, nedává vždy správné předpovědi. [Zkoušíme to různými způsoby.](http://www.techblog.cz/fyzika/myli-se-galileo-i-einstein.html) Zatím pouze tak, že v dostupných "gravitačních podmínkách" extrémně zvyšujeme přesnost měření. Nyní vědci chtějí otestovat smyčkovou teorii gravitace na vzdálenost mnoha tisíc světelných let. Jak?

## Explodující a kolabující hvězda testuje teorii

Teoretici na základě smyčkové teorie gravitace [předpověděli](http://physicsweb.org/articles/news/10/2/2/1), že krátce před explozí velmi masivní hvězdy (více než 4 krát těžší než Slunce), jejíž kolabující jádro vytvoří černou díru, dojde ke krátkému zastínění hvězdy, které Einsteinova teorie nepředpokládá. Vědci doufají, že program na sledování vysokoenergetických částic [EUSO](http://www.euso-mission.org/) [Evropské kosmické agentury](http://www.techblog.cz/kosmonautika/esa.html) by po roce 2010 jejich výpočty potvrdil.

Každopádně na teorii kvantovou teorii gravitace případně [teorii všeho](http://en.wikipedia.org/wiki/Theory_of_Everything) si ještě dlouho počkáme.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
Jiri Cech &ndash; [WWW](http://www.jirkacech.com/) &ndash; 6.2.2006
</div>

Moc hezky clanek, smekam nad tvym vseobecnym prirodovednym prehledem.

<div class='comment-item-header' markdown=1>
[Ten, co všemu rozumí](mailto:d.duda@centrum.cz)  &ndash; 6.2.2006
</div>

Článek je zajmavý, ale ohledně Teorie Všeho bych chtěl podotknout, že nám bude naprosto k ničemu. Důkazem je např. tzv. Langtonův mravenec. Jedná se o myšlenkový experiment v nejjednodušším možném Vesmíru s nejjednoduššími možnými pravidly. (Budete-li mít někdo zájem, napište mi na adresu d.duda@centrum.cz a já vám ho pošlu jakmile se k tomu dostanu.)Abych to objasil: Prostředí je jen 2D pole čtverců, jejichž barva je jen bílá, nebo černá. Pravidla: vstoupí-li mravenec na bílé pole, přebarví ho a zahne doleva, na černém doprava (a taky přebarví). Po 10000 krocích začne dělat složité, ale organizované struktury, jejichž existenci se mi zatím nepodařilo z počátečních pravidel a podmínek matematicky odvodit.

<div class='comment-item-header' markdown=1>
Prokop Hapala  &ndash; 7.2.2006
</div>

[2]Sice popravde receno nevim jak Langton MultiAnt souvisi s timhle clankem, ale diky za podnet, mam rad algoritmicke umeni :)K clanku - Trochu me prekvapilo tema, techblog se mi libi dost tim ze je spise o "normalnich" technickych tematech ktere autor i ctenar v celku chapou a nepousti se do vagnich disputaci o kosmologii a podobne. Ale tahle informace formou kratke tiskove spravy je taky dobra. Moc toho nevysvetluje, protze to ani moc laicky vysvetlit nejde ale pritom informuje.

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 7.2.2006
</div>

[3] Do vysvětlování jsem se nepouštěl, protože o v článku uváděných teoriích vím pouze to, že existují.

<div class='comment-item-header' markdown=1>
[Berik](mailto:berik@berik.cz)  &ndash; 7.2.2006
</div>

[2] Možná tady: http://www.imega.cz/langtonant/[4] Píšeš velmi dobře.

<div class='comment-item-header' markdown=1>
Olaf &ndash; [WWW](http://ispace.xf.cz) &ndash; 1.4.2006
</div>

Shodou okolností jsem právě teď psal stejný článek. :-) Chtěl jsem v Googlu vyhledat více infa a hle, jsem tady. Hezké stránky, jen malá připomínka k článku. Finalní teorie, tedy teorie všeho, a kvantová teorie gravitace jsou dvě naprosto odlišné věci. Ano, smyčková kvantová gravitace (QLG) je jednou z kandidátek na kvantovou gravitaci, ale není a nikdy nemůže být teorií všeho, neboť její autoři v teorii všeho ani nevěří. Na druhou stranu superstrunová teorie/M-teorie nejen že popisuje gravitaci v jazyce kvantové teorie pole, ale k tomu ještě pojímá pod svou střechu všechny ostatní síly i hmotu vesmíru. Můžu doporučit článekhttp://natura.baf.cz/natura/2004/6/20040604.htmlkde je o smyčkové gravitaci trochu víc.Mnoho fyziků se pokoušelo najít dualitu mezi strunovou/M-teorií a QLG, ale spousta z nich to vzdala, jelikož je skoro jasné, že tyto dva rámce mají společného pramálo a jeden z nich, či oba, musí být špatně. Vzhledem k tomu, kolik nových výsledků přinesla strunová teorie a vzhledem k tomu málu, co vyplunulo ze smyčkové kvantové gravitace, se většina teoretiků klaní k možnosti, že QLG je scestná.Olaf

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 1.4.2006
</div>

[6] Děkuji za velmi zajímavý a přínosný komentář.

<div class='comment-item-header' markdown=1>
[Navrátil Josef](mailto:j_navratil@volny.cz)  &ndash; 23.12.2006
</div>

Jsem toho názoru – a ten je néé můj přímo, ale je podle toho co jsem četl já – že scestné myšlení má pan Olaf, který neví co mluví když říká, že : “Vzhledem k tomu, kolik nových výsledků přinesla strunová teorie a vzhledem k tomu málu, co vyplunulo ze smyčkové kvantové gravitace,…“ neví proto, že neukázal ony >nové poznatky<, které už strunová teorie přinesla, a neukáže je, protože ona nepřinesla krom hypotetických vizí žádné poznatky, natož nové.

<div class='comment-item-header' markdown=1>
[Jiří Řičař, Mgr.](mailto:jiri.ricar@seznam.cz) &ndash; [WWW](http://sweb.cz/jiri.ricar) &ndash; 21.4.2007
</div>

Teorie všeho ..... jestliže zmizí vše, co má jakýkoliv tvar (myšlenka, obraz, vjem, pocit atd.), jediné, co zůstává, je Bůh ... respektive Absolutno, tedy Věčně přítomné Vědomí Já, tady a teď. Jde v podstatě o zákon negace, kdy Pozorovatel Pozorovatele není nihilistické Nic, nýbrž jde o obsažné Absolutní Bytí Vědomí Tady a Teď, Okamžik Věčnosti, lépe, Věčnou Přítomnost, tedy negace negace - jestliže zmizí vše je negace, její negací dostáváme jediné, co zůstává, Já. Teorie všeho, dámy a pánové, je tedy otázkou empirie meditačního vědomí a precizní matematicko-fyzikálně-filozofické formulace podstaty našeho vlastního individuálního bytí. Dosti schizofrenní, že ?

</section>