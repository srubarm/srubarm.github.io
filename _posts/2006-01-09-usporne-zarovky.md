---
layout: post
title: Úsporné žárovky
categories: [Ostatní věda]
permalink: /veda/usporne-zarovky.html
---
# Úsporné žárovky

Přesto, že se úsporné žárovky prodávají již mnoho let, stále si nenašly cestu do všech domácností. Jaké za tím stojí důvody? Má smysl je kupovat, když jsou mnohem dražší? Tento článek se pokusí ukázat, kdy a komu se vyplatí a zda se vyšší pořizovací cena někdy vrátí.

## Co to je úsporná žárovka?

<div class="obry" style="width:187px"><div class="leftbox"><img alt="Úsporná žárovka" height="147" src="http://www.techblog.cz/images/usporna-zarovka.jpg" width="170"/></div></div>

Úsporná žárovka je v podstatě zářivka miniaturizovaná do té míry, aby vešla do běžných svítidel a vybavená příslušnou paticí. Světlo v ní vzniká na zcela odlišném principu než v běžných žárovkách, kde září rozžhavené vlákno. Zde vyzařují ionty (kladně nabité částice) plynu v zářící části a odevzdají tak část energie, kterou jim dodal průchod elektrického proudu. Tento způsob vzniku světla je znám již od poloviny 19. století a na jeho konci již Nikola Tesla představil své zářivky pro praktické použití. Až velký pokrok elektroniky v posledních dvaceti letech umožnil snížení rozměrů elektrických zařízení nutných k provozu zářivky do té míry, že mohla vzniknout úsporná žárovka.

## Kolik co stojí

Abychom se mohli začít zabývat tím, kdy je nákup úsporné žárovky rentabilní, musíme určit podmínky, ze kterých budeme při výpočtech vycházet. Data jsou aktuální k počátku roku 2006.  
  
<table></table>  
  
<tr></tr>  
  
<td>

Cena úsporné žárovky  

</td>  
  
<td>

200 Kč  

</td>  
  
<tr></tr>  
  
<td>

Cena běžné žárovky
</td>  
  
<td>

12 Kč  

</td>  
  
<tr></tr>  
  
<td>

Ekvivalentní příkony (úsporná / běžná)  

</td>  
  
<td>

23 W / 100 W  

</td>  
  
<tr></tr>  
  
<td>

Cena za 1 kWh elektrické energie  

</td>  
  
<td>

4,27 Kč  

</td>  
  
<tr></tr>  
  
<td>

Životnost úsporné žárovky  

</td>  
  
<td>

6000 hod  

</td>

Cena úsporné žárovky je kalkulována na žárovku vyšší kvality proto, aby její životnost dosáhla skutečně deklarované hodnoty a její světlo bylo příjemné. Lze jí nakoupit i za čtvrtinovou cenu, kvalita však není zaručena. Informace o ekvivalentních příkonech respektive svítivých výkonech a životnosti jsou čerpány z tabulek uváděných výrobci. U životnosti byla brána v úvahu obvyklejší nižší hodnota přesto, že někteří výrobci deklarují životnost až 15 tisíc hodin. Cena za 1 kWh elektrické energie je platná pro rok 2006.

## Ekonomika nákupu a provozu – vyplatí se vůbec někdy?

Při nákupu nás nejvíce zajímá, zda nižší náklady na provoz ospravedlní výrazně vyšší nákupní cenu. Náklady na provoz každé žárovky lze snadno vyčíslit vynásobením jejího příkonu ceno jedné kWh a dobou svícení. Když k této hodnotě přičteme pořizovací cenu, zjistíme, na kolik nás přišel daný počet hodin svícení.

<div class="imag" style="width:442px"><div class="innerimg"><a href="http://www.techblog.cz/images/usporna-zarovka-porovnani-nakladu-velky.gif"><img alt="Diagram porovnání nákladů na svícení" height="372" src="http://www.techblog.cz/images/usporna-zarovka-porovnani-nakladu.gif" width="440"/></a></div>Porovnání nákladů na svícení<br/><a href="http://www.techblog.cz/images/usporna-zarovka-porovnani-nakladu-velky.gif">Zvětšit</a></div>

Je vidět, že přibližně po šesti stech hodinách svícení celkové náklady na svícení běžnou žárovkou předstihnou náklady na úspornou.

Odečteme-li náklady na úspornou žárovku od nákladů na běžnou, dovíme se, kdy vyděláváme nebo proděláváme.

<div class="imag" style="width:442px"><div class="innerimg"><a href="http://www.techblog.cz/images/obdobi-zisku-velky.gif"><img alt="Období, kdy vyděláváme nebo proděláváme" height="372" src="http://www.techblog.cz/images/obdobi-zisku.gif" width="440"/></a></div>Na provozu vyděláváme po většinu životnosti žárovky<br/><a href="http://www.techblog.cz/images/obdobi-zisku-velky.gif">Zvětšit</a></div>

V tomto diagramu je znázorněno celé období životnosti úsporné žárovky a můžeme spatřit, že v záporných číslech jsme skutečně pouze v prvních šesti stech hodinách. Velmi zajímavé je, že můžeme vydělat více než 3 tisíce korun.

Také nás může zajímat, jak rychle se začte nákup vyplácet. Abychom se to dověděli, vydělíme oněch šest set hodin počtem hodin, po který v průměru denně svítíme.

<div class="imag" style="width:442px"><div class="innerimg"><a href="http://www.techblog.cz/images/usporna-zarovka-navratnost-investice-velky.gif"><img alt="Návratnost v závislosti na době svícení za den" height="372" src="http://www.techblog.cz/images/usporna-zarovka-navratnost-investice.gif" width="440"/></a></div>Za jak dlouho se naše investice vyplatí<br/><a href="http://www.techblog.cz/images/usporna-zarovka-navratnost-investice-velky.gif">Zvětšit</a></div>

Vidíme, že když budeme svítit alespoň dvě hodiny denně, investice se nám vrátí do jednoho roku.

A jak dlouho úsporná nebo běžná žárovka při našem svícení vydrží?

<div class="imag" style="width:442px"><div class="innerimg"><a href="http://www.techblog.cz/images/usporna-zarovka-trvanlivost-velky.gif"><img alt="Trvanlivost úsporné žárovky v závislosti na době svícení za den" height="372" src="http://www.techblog.cz/images/usporna-zarovka-trvanlivost.gif" width="440"/></a></div>Jak dlouho žárovka vydrží<br/><a href="http://www.techblog.cz/images/usporna-zarovka-trvanlivost-velky.gif">Zvětšit</a></div>

Úsporná vždy výrazně déle než běžná. Jestli svítíte denně méně než jednu hodinu, může být funkční i více než deset let.

## Ekologické svícení

Nezanedbatelnou otázkou je ekologie. Tím, že šetříme svou kapsu, šetříme i životní prostředí. Na každou spotřebovanou kilowatthodinu se musí spálit asi 1 kilogram uhlí přičemž se do ovzduší uvolní více než 1 kilogram skleníkového plynu oxidu uhličitého (CO2). Jak moc je energeticky náročné naše svícení?

<div class="imag" style="width:442px"><div class="innerimg"><a href="http://www.techblog.cz/images/usporne-zarovky-spotreba-energie-velky.gif"><img alt="Spotřeba elektrické energie v závislosti na celkové době svícení" height="372" src="http://www.techblog.cz/images/usporne-zarovky-spotreba-energie.gif" width="440"/></a></div>Úsporná žárovka ušetří mnoho energie a tím přírodě mnoho škodlivin<br/><a href="http://www.techblog.cz/images/usporne-zarovky-spotreba-energie-velky.gif">Zvětšit</a></div>

Nejdůležitější je modrá čára v diagramu. Ta ukazuje, kolik elektrické energie ušetříme používáním úsporné žárovky. Po šesti tisících hodinách svícení jsme přírodě ušetřili na jedné stowattové žárovce 450 kWh, tím našich 2000 Kč a přírodě 450 kg uhlí a 450 kg oxidu uhličitého.

Ve všech výše uvedených kalkulacích je zanedbán pouze vliv zapínání a vypínání na životnost. Každé zapnutí snižuje životnost běžné i úsporné žárovky, a tudíž proporce diagramů by byly zachovány i při zahrnutí tohoto vlivu.

## Praktické zkušenosti

<div class="obry" style="width:187px"><div class="leftbox"><img alt="Logo sdružení ELI označující certifikované úsporné žárovky" height="224" src="http://www.techblog.cz/images/logo-eli.gif" width="170"/></div>Logo označující certifikované úsporné žárovky<br/>Credit: ELI</div>

V naší rodině svítíme úspornými žárovkami asi již deset let. Začali jsme opatrně nákupem dvou do hlavních svítidel v obývacím a dětském pokoji. Když jsme zjistili, že jsou bezproblémové, nakoupili jsme je do všech lamp v bytě včetně koupelny. Za celou dobu jsme je museli měnit pouze dvakrát. Jednou jsme se nechali nachytat nízkou nákupní cenou neznačkové žárovky a museli jsme ji měnit po pár měsících. Druhá vyměněná byla ta, kterou jsme zakoupili jako první a svítili s ní několik hodin denně v obývacím pokoji celých 9 let. Na účtu za elektřinu se snížení spotřeby také znatelně projevilo. U nás tedy vládne naprostá spokojenost.

Doporučuji vám zaměřit se při nákupu na kvalitní značky úsporných žárovek. Věřte, že se o něco vyšší počáteční investice bohatě vyplatí. Určitým vodítkem mohou být stránky iniciativy [Úsporná zářivka](http://www.svn.cz/uspornazarivka/), kde najdete i [přehlednou tabulku](http://www.svn.cz/uspornazarivka/00eli.php) parametrů. Když v obchodě sáhnete po úsporné žárovce označené logem kvality, neuděláte chybu.

## Proč ještě nesvítíte úsporně?

Podívejte se na diagramy, zamyslete se nad uvedenými fakty. Napadá vás stále ještě nějaký důvod pro to, abyste svítili obyčejnou žárovkou? Po šesti stech hodinách provozu se úsporné žárovky vyplatí ve všech směrech. A i kdyby vám svítily pouhých 600 hodin, tak finančně oproti obyčejné nic neztratíte, ale přírodě ušetříte velké množství skleníkového plynu. Ve skutečnosti však úsporná žárovka bude svítit nejméně desetkrát déle a vy na ní ušetříte nejméně 2000 Kč. Při koupi deseti žárovek do domácnosti získáte bezpracně 10 tisíc Kč. Když si připlatíte na kvalitnější s vyšší životností, tak i 20 tisíc Kč.

I když jste se právě vybavili zásobou nových obyčejných žárovek, tak neváhejte s koupí úsporných. Čím dříve jimi začnete svítit, tím více ušetříte. Běžné žárovky se nevyplatí ani tehdy, kdyby se rozdávaly zdarma.

## Zdroje a další informace

  * [Úsporná zářivka](http://www.svn.cz/uspornazarivka/) – Webové stránky iniciativy propagující a certifikující úsporné žárovky. Odtud byly čerpána data o životnosti a ekvivalenci žárovek.
  * [Ceník elektrické energie (PDF 348 KB)](http://www.cez.cz/presentation/cze/GetFile?type=FilFile&version=-2&id=86622&download=true) – Informace o ceně jedné kWh
  * [Fluorescent lamp](http://en.wikipedia.org/wiki/Fluorescent_lamp) – Výklad historie a funkce úsporné zářivky na encyklopedii Wikipedia
  * [Uhelná elektrárna Tušimice](http://www.cez.cz/presentation/cze/instance_view.jsp?instance_id=75902) – Informace o této elektrárně. Čerpán údaj o výhřevnosti spalovaného uhlí pro výpočet úspory ve spáleném uhlí a vzniklém oxidu uhličitém.



## Ke stažení

Tento článek si můžete stáhnout ve formátu PDF a v nezměněné podobě libovolnou formou volně šířit.

Článek **[Úsporné žárovky (PDF 271 kB)](http://www.techblog.cz/other/usporne-zarovky.pdf)**

## Další články speciálu Energetická krize:

  * Úsporné žárovky – 9. 1. 2006
  * [Vstřikování vody do motoru](http://www.techblog.cz/technologie/vstrikovani-vody-do-motoru.html) – 7. 1. 2006
  * [Plastové solární články s vyšší účinností](http://www.techblog.cz/technologie/plastove-solarni-clanky-s-vyssi-ucinnosti.html) – 17. 10. 2005
  * [Vodík vyrobíme v autě a budeme tankovat vodu](http://www.techblog.cz/technologie/vodik-vyrobime-v-aute-a-budeme-tankovat-vodu.html) – 13. 9. 2005
  * [Palivové články pro přenosná zařízení](http://www.techblog.cz/technologie/palivove-clanky-pro-prenosna-zarizeni.html) – 30. 8. 2005
  * [Solární články ze špinavého křemíku](http://www.techblog.cz/technologie/solarni-clanky-ze-spinaveho-kremiku.html) – 22. 8. 2005
  * [Těžba ropy na Aljašce asi projde](http://www.techblog.cz/technologie/tezba-ropy-na-aljasce-asi-projde.html) – 15. 8. 2005
  * [Kanada je nová ropná velmoc](http://www.techblog.cz/technologie/kanada-je-nova-ropna-velmoc.html) – 3. 8. 2005
  * [Slunečnicový olej pro výrobu vodíku](http://www.techblog.cz/technologie/slunecnicovy-olej-pro-vyrobu-vodiku.html) – 25. 8. 2004



