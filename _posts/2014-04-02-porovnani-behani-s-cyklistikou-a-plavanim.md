---
layout: post
title: Porovnání běhání s cyklistikou a plaváním
categories: [Ostatní věda]
permalink: /veda/porovnani-behani-s-cyklistikou-a-plavanim.html
---
# Porovnání běhání s cyklistikou a plaváním

<img src='/images/cyklistka-hory-obloha.jpg' width='480' alt='Cyklistka na horském kole na pozadí hor' />  
Co je na běhání tak zvláštního a proč bychom jej měli upřednostnit před jinými sporty? Který sport je nejlepší pro hubnutí? A co když budete pouze chtít zlepšit vaši fyzickou kondici a trávit co nejméně času cvičením? Porovnáme, jakými způsoby běhání a další sporty spotřebovávají naši tělesnou energii.

## Pro každého něco

<div class="obry" style="width:187px"><div class="leftbox"><img alt="Řídítka kol v řadě" height="170" src="http://www.techblog.cz/images/sporty-cyklistika-beh.jpg" width="170"/></div></div> 

Na začátek bych chtěl upozornit, že nemám žádné významné znalosti v oblasti fyziologie. Svá tvrzení v tomto článku podkládám zákony fyziky, které platí pro každého. Z tohoto porovnání vyjímám skupinové sporty a aktivity provozované posilovnami, které slibují, že po třiceti minutách velmi intenzivního cvičení budete spalovat kalorie i několik hodin poté, když už sedíte doma na gauči. Nemyslím si, že by to bylo nepravdivé tvrzení. Avšak nemám dostatek znalostí a informací, abych tento přístup ke cvičení vyhodnotil.

Budu se soustředit na porovnání běhání s cyklistikou a plaváním, tedy sporty, které jsou ze své podstaty vytrvalostní a individuální.

## Plavání

<div class="obry" style="width:187px"><div class="leftbox"><img alt="Plavec v bazénu" height="113" src="http://www.techblog.cz/images/plavani-sporty-porovnani.jpg" width="170"/></div></div> 

Plavání je výborná pohybová aktivita, protože procvičuje velké množství svalů v těle, má dobrou rovnováhu mezi silovým, švihovým a vytrvalostním tréninkem. Při správném provedení a zvoleném stylu příliš nenamáhá klouby. Voda klade odpor pohybu, který vzrůstá s třetí mocninou vaší rychlosti, což znamená že, abyste se pohybovali dvakrát rychleji, musíte vynaložit osmkrát více energie (2³ = 2 x 2 x 2 = 8). Pokud plavete rychle, budete se zbavovat velkého množství kalorií. Na druhou stranu je snadné plavat pomalu, takže je snadné s plaváním začít, i pokud naše fyzická kondice není na dobré úrovni.

Potřebné vybavení je poměrně levné. Stačí sehnat plavky, plavecké brýle a někteří si oblíbí i plaveckou čepici. Největším problémem plavání však je, že je možné ho vykonávat pouze ve vodě, což pro většinu z nás, kteří nebydlí na pobřeží příjemně teplého moře, či jezera znamená, že musíme chodit na bazén. S tím jsou spojeny další náklady a čas, který trávíme dopravou na bazén a zpět.

Dalším pozitivem je, že při běžném rekreačním plavání zřídkakdy dojde ke zraněním. Předpokladem však je, že umíte plavat, či spíše pohybovat se ve vodě ve směru, který si vytyčíte, aniž byste se utopili.

## Cyklistika

<div class="obry" style="width:187px"><div class="leftbox"><img alt="Pohled na horské kolo na pozadí modré oblohy" height="113" src="http://www.techblog.cz/images/cyklistika-sporty-porovnani.jpg" width="170"/></div></div> 

Kolo je jedním z nejlepších dopravních prostředků. Umožňuje zdolat velké vzdálenosti s poměrně malou námahou. Při šlapání na moderních bicyklech si sami zvolíte, jestli chcete šlapat rychle nebo pomalu a s velkou silou do pedálů. Je velmi jednoduché vyrazit přímo od domu a začít spalovat kalorie aniž byste trávili čas dopravou na místo cvičení, jak je tomu u plavání.

Začátečníci mohou jezdit pomalu, moc se nenamáhat a přitom si užít (nebo se hrozit) rychlosti při jízdě z kopců. Největší výhoda cyklistiky je její největší nevýhodou. Málo námahy na kole vás doveze daleko. Při jízdě po rovině, vaše šlapání pouze překonává tření kol a odpor vzduchu. Při jízdě z kopce nespotřebováváte žádnou energii. Jízda do kopce je těžší, protože musíte vyvézt nejen váhu svou, ale také váhu vašeho kola. Pokud start a cíl vaší vyjížďky je na stejném místě, lze říci, že energie, kterou vydáte, bude přibližně odpovídat energii spotřebované třením kol a aerodynamickým odporem. Kopce, které vyjedete nahoru, vám vrátí většinu energie, když jedete dolů.

Nevýhodou cyklistiky jsou obvykle vysoké pořizovací náklady kola, přilby a náhradních dílů. Ke zraněním při rekreační cyklistice obvykle nedochází z důvodu intenzivního šlapání, jsou spíše způsobena vnějšími vlivy jako doprava, nekvalitní vozovka, nebo také nepozornost cyklisty. Aktivita samotná obvykle zranění nezpůsobuje.

## Běhání

<div class="obry" style="width:187px"><div class="leftbox"><img alt="Bežkyně v parku" height="109" src="http://www.techblog.cz/images/beh-sporty-porovnani.jpg" width="170"/></div></div> 

Běhání je velmi přirozený způsob pohybu, avšak většina z nás se nenaučila pořádně běhat, protože jsme to nikdy nepotřebovali. Osobně jsem se vždycky hrozil hodin tělocviku, kde jsme běhali 1 kilometr, 1500 metrů nebo dokonce i více. Byly to nepříjemné zážitky. Až když jsem začal běhat, protože jsem chtěl běhat, uvědomil jsem si, že běhání bylo nepříjemné, protože jsem běhal velmi rychle. Musím uvést na pravou míru, že mé časy byly velmi podprůměrné. Byl jsem však nucen běhat rychleji, než bylo vhodné pro tehdejší stav mé fyzické kondice.

Minimální úsilí nutné k běhu je největším problémem, se kterým se začínající běžci potýkají. Každý dokáže jet na kole bez toho, aby se zadýchal. Většina lidí dokáže plavat pomalu bez velké námahy. Běhání je jiné. Za prvé, lidé nechtějí běhat pomalu, protože jim to připadá nevhodné a za druhé pomalé běhání je nepřirozené – proč běžet, když mohu jít stejnou rychlostí? Bariéra minimálního úsilí, které je nezbytné k přirozenému a pohodlnému běhu, odradí mnohé. Ale ti, kteří vytrvají, jsou odměněni pocitem, že dokázali vytrvat a přemoci svou pohodlnost. Internet je naplněný mnoha články popisujícími, jak začínající běžec vytrval, a z ukrutného strastiplného běhání se stala aktivita, na kterou se těší, a kterou si dokáže užít. Podobné články o začátcích s cyklistikou a plaváním nejsou tak časté.

Pořizovací náklady na běhání jsou poměrně malé a záleží zejména na tom, zdali podlehnete marketingovým kampaním firem, které prodávají předražené běžecké boty, nebo upravíte svůj došlap, abyste se přizpůsobili tomu, co vaše tělo vyžaduje. Běžecké oblečení může být cokoliv, v čem se cítíte pohodlně a nemusí to být předražené “plastikové” běžecké oblečení.

Běh lze provozovat téměř všude a je velmi výhodné, že můžete vyběhnout ze dveří vašeho domu a ihned začít spalovat kalorie. Protože začínající běžec je nucen udržovat minimální pohodlné tempo, objem spalované energie je významně vyšší, než by byl u pohodlné jízdy na kole nebo plavání. Běh nedovoluje polevit, aniž by vám dával pocit, že se flákáte. Chůze není běh, a když neběžíte, tak nenaplňujete své běžecké předsevzetí. Běhání vás takto nutí udržovat a zlepšovat fyzickou kondici více než jiné sporty.

Zranění při běhání jsou obvykle způsobená přetrénováním nebo nevhodným došlapem. Bariéra minimálního úsilí spojená s neočekávaně velkou námahou svalů a šlach může být příčinou zranění začátečníků. Je vhodné trénovat rozumně a nepřemáhat se, obzvláště když běháte hlavně pro radost. Pokud dokážete pracovat na vhodném došlapu – nedopadat na patu – a nepřetrénujete, běžecká zranění nebudou častější než u jiných rekreačních sportů.

## Shrnutí

Cílem rekreačního sportování by měl být dobrý pocit ze cvičení a pohybu. I když vás běhaní dokáže zbavit přebytečných kalorií nejrychleji a může být provozováno kdekoliv, neznamená to, že byste museli nutně běhat, když vás cyklistika i plavání baví mnohem více. Pravidelný pohybová aktivita jakéhokoliv typu je zdraví prospěšná. Nejlepší je střídat různé druhy sportu a budovat všestrannou fyzickou kondici.

Já osobně jsem přesvědčeným zastáncem běhání, protože když už jednou překonáte tu bariéru, znamená to, že můžete běhat po dlouhou dobu a daleké vzdálenosti, i když to může být pohodlnou nízkou rychlostí, stále běžíte a cítíte se dobře. A je jedno, že dlouhá doba pro někoho je 30 minut, pro jiné 10 hodin a pro extrémisty třeba 24 hodin. Každý, kdo má rád běhání, má pocit, že byl zrozen k běhu.

## Další články speciálu :

  * [Jak běhat a jak si vybrat boty na běhání](http://www.techblog.cz/veda/jak-behat-a-jak-si-vybrat-boty-na-behani.html) – 20. 2. 2015
  * [Snaňte se běžci za osm týdnů – detailní návod pro každého](http://www.techblog.cz/veda/snante-se-bezci-za-osm-tydnu-detailni-navod-pro-kazdeho.html) – 14. 7. 2014
  * [Účinky běhání na lidské zdraví (vědecky podložená fakta)](http://www.techblog.cz/veda/ucinky-behani-na-lidske-zdravi-vedecky-podlozena-fakta.html) – 14. 5. 2014
  * [Infografika – Co je lepší: běh, cyklistika, nebo plavání?](http://www.techblog.cz/veda/infografika-co-je-lepsi-beh-cyklistika-nebo-plavani.html) – 8. 4. 2014



