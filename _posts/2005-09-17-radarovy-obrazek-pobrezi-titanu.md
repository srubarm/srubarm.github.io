---
layout: post
title: Radarový obrázek pobřeží Titanu
categories: [Kosmonautika]
permalink: /kosmonautika/radarovy-obrazek-pobrezi-titanu.html
---
# Radarový obrázek pobřeží Titanu

Sonda Cassini zaznamenala na Titanu, měsíci Saturnu, pobřeží. Jedná se o oblast, kde se pevnina stýká a mořem zkapalněných plynů. Je to první fotka podobné oblasti mimo naší planetu.

## Titan má pobřeží

Sonda [Cassini](http://mek.kosmo.cz/sondy/usa/cassini/) při svém posledním průletu kolem měsíce Titan [vyfotografovala](http://saturn.jpl.nasa.gov/news/press-release-details.cfm?newsID=603) pomocí svého radaru se syntetickou aperturou (SAR) místo, které je rozhraním mezi pevninou a oceánem na Titanu. Radar je schopen rozlišit detaily až 0,35 km velké.

<div class="imag" style="width:432px"><div class="innerimg"><img alt="Pobřeží měsíce Titan – vlevo světlá pevnina a zátoky, vpravo tmavé moře" height="206" src="http://www.techblog.cz/images/titan-pobrezi.jpg" width="430"/></div>Snímek pokrývá plochu 330 x 170 km. Vlevo je světlé pobřeží s množstvím zátok a vpravo hladká hladina moře kapalných uhlovodíků případně mořské dno.<br/>Credit: NASA</div>

Světlá oblast na obrázku je pevnina s nepravidelným povrchem, od které se velká část záření radaru odrazí zpět k sondě, kdežto tmavá část je hladká plocha – pravděpodobně hladina oceánu metanu a etanu, případně hladké mořské dno po nedávném ústupu hladiny – která odráží paprsky radaru pryč.

## Kanály a záplavová období

Vědci předpokládali, že Titanu objeví velké oceány, ale zatím se tak nestalo. [Velká množství kanálu](http://photojournal.jpl.nasa.gov/catalog/PIA03565) na jeho povrchu však naznačují, že se střídají období suchá, kdy většina uhlovodíků u povrchu je v pevném stavu, a mokrá, kdy je povrch zaplaven velkým množstvím vody vyvěrající z podzemí nebo deštěm metanu a etanu z atmosféry. Voda je na Titanu vždy v pevném stavu.

Takové rychlé a časté proměny podmínek na povrchu Titanu nenahrávají [vzniku a přežití života](http://www.techblog.cz/kosmonautika/zivot-na-titanu-a-jeho-podoby.html). Suchozemské organismy by byly spláchnuty do moří a mořské by zanikly při vysychání. Jen nějaké by se mohly udržet v malých "vodních" plochách kapalných uhlovodíků. Cassini proletí v blízkosti Titanu ještě 37 krát, a tak uvidíme, jaké dálší informace nám přinese. 15. října se zaměří na oblast, kde přistál modul [Huygens](http://cs.wikipedia.org/wiki/Sonda_Huygens). Budeme tak moci porovnat data a fotografie získané modulem s tím, co zjistí radarový snímek sondy.

