---
layout: post
title: Káva je největší zdroj antioxidantů
categories: [Medicína]
permalink: /medicina/kava-je-nejvetsi-zdroj-antioxidantu.html
---
# Káva je největší zdroj antioxidantů

Znamená to snad, že čím víc kávy vypijeme, tím budeme zdravější? Je lepší pít kávu, než se cpát zeleninou? [Nedávný průzkum](http://www.eurekalert.org/pub_releases/2005-08/acs-cin081905.php) stravovacích návyků Američanů na tyto otázky odpovídá.

## Antioxidanty získáváme především z kávy

<div class="obry" style="width:177px"><div class="leftbox"><img alt="Šálek kávy s pěnou" height="242" src="http://www.techblog.cz/images/salek-kavy-s-penou.jpg" width="160"/></div></div> 

To, že je káva největším zdrojem antioxidantů neznamená, že je také nejvydatnějším. Nadpis je v tomto ohledu dvojsmyslný. Pravdou je, že při zkoumání původu antioxidantů v jídelníčku Američanů, vědci přišli na to, že jich nejvíce získávají z kávy. Druhým největším zdrojem je černý čaj. Následovaly banány, ořechy, kukuřice, červené víno, pivo, jablka až za nimi se objevila rajčata a brambory. Výsledek není zrovna lichotivý pro tak propagovanou zeleninu. Chyba však není na její straně.

Vítězství kávy není způsobeno vysokou koncentrací antioxidantů v ní, jako spíše množstvím, jaké jí vypijeme. Pochybuji, že bychom se v konzumaci kávy výrazně lišili od obyvatelů USA. Prostě pijeme více kávy, než jíme zeleninu. To je jistě špatně. Nedoženeme přísun užitečných látek, zejména vláknin, ze zeleniny, zvýšenou konzumací kávy. Optimální jsou jeden až dva šálky za den. Netuším, jestli i zde platí obdoba českého pivního výzkumu, který prokázal, že pití pěti piv denně je zdraví prospěšnější než nepití vůbec. Výzkum se nezmiňuje, jestli je nutné pít pravou mletou kávu, nebo zda si i instantní zachovává obsah užitečných látek.

<div class="imag" style="width:425px"><div class="innerimg"><img alt="Graf deseti největších zdrojů antioxidantů ve stravě Američanů" height="286" src="http://www.techblog.cz/images/top-10-antioxidanty-usa.gif" width="423"/></div></div> 

## Čím jsou antioxidanty prospěšné

Antioxidanty jsou našemu tělu prospěšné tím, že reagují s volnými radikály, které pak nemohou dále škodit v našem organizmu a způsobovat poškození buněk. Z toho důvodu se předpokládá, že brání vzniku rakoviny a chorob srdce. Káva samotná by nás měla ochránit, kromě výše uvedeného, od diabetu druhého typu a Parkinsonovy choroby.

## Nad šálkem kávy

Samozřejmě nejlepším zcela prokázaným zdravotním přínosem kávy je navození dobré nálady a pohody. Zejména proto, že jsme zvyklí ji popíjet v příjemných chvílích. Jestli si ji často užíváte ve stresu, jste o její největší klad ochuzeni. A nezapomeňte; káva má být horká jako letní den, černá jako noc a sladká jako nejlepší milenka.

Asi bych měl někoho pozvat na kávu.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
Medhi &ndash; [WWW](http://fotoblog.blueboard.cz) &ndash; 1.9.2005
</div>

Ten graf tedy podle mě nic neříká, když nevím poměry mezi vypitím kávy a spotřebou třeba té zeleniny na hlavu. Mnohem zajímavější by možná byl graf ukazující množství antioxidantů v určitém objemu komodity. Hned by bylo vidět, zda jich má káva více než zelenina. Nebo jsem to špatně pochopil?

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 1.9.2005
</div>

[1] Je to přesně tak, jak říkáš. Právě proto jsem upozorňoval na to, že nadpis může být trochu zavádějící.

<div class='comment-item-header' markdown=1>
Pavlik  &ndash; 8.4.2006
</div>

Mozno je dobre ze graf je o spotrebe, ale žiadalo by to aj graf o množstve antioxidantov v rovnakom množstve, aby sme sa teda mohli rozhodnuť, čo uprednostniť. Ale zaujimavý článok

</section>