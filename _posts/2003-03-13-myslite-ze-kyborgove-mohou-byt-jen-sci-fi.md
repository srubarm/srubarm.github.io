---
layout: post
title: Myslíte, že kyborgové mohou být jen sci-fi?
categories: [Medicína]
permalink: /medicina/myslite-ze-kyborgove-mohou-byt-jen-sci-fi.html
---
# Myslíte, že kyborgové mohou být jen sci-fi?

Na Novinkách se objevil článek [První mozková protéza je na světě](http://www.novinky.cz/00/40/68.html). Když jsem tento odkaz zahlédnul poprvé na Seznamu, tak jsem nevěřil svým očím. To musí být nesmysl, říkal jsem si. A ono to nesmysl není. A jak je to možné?

Vědci zjistili, jak se chová hypokampus krys, stejně naprogramovali křemíkový čip a tím nahradili funkci originálního krysího hypokampu. Další pokusy plánují na opicích, protože tam mohou lépe ověřit funkci umělého hypokampu, zejména jeho vliv na paměť. Úspěšný výzkum by mohl vést k tomu, že by poruchy paměti nebyly problémem, který by znemožňoval zapojení lidí do běžného života.

Nepřipadá vám zvláštní, jak se sci-fi pomalu mění na realitu? Před nějakou dobou by nám miniaturní mobily, foťáky, digitální kamery přišly zcela nereálné z říše pohádek a dnes jsou běžnou realitou. A pomalu začíná docházet i na ty kyborgy. Ale už, tuším, Jules Verne řekl, že realita jednou předčí jakékoliv sci-fi. Jsem zvědavý, kdy realita překoná Star-Trek…

P. S. Myslel jsem si, že hypokampus je podvěsek mozkový, ale žádný vyhledávač ani encyklopedie mi to nepotvrdila, takže co…?

**Doplnění:** Vysvělení, jak je to ve skutečnosti s tím hippokampem a podvěskem, najdete v názorech.

