---
layout: post
title: Přírodě kolem Černobylu se daří
categories: [Ostatní věda]
permalink: /veda/prirode-kolem-cernobylu-se-dari.html
---
# Přírodě kolem Černobylu se daří

19 let po jaderné katastrofě se Černobyl stává výletním místem. V uzavřené zóně s vysokou radioaktivitou žije 100 druhů ohrožených živočichů. Nezdá se, že by výbuch jaderného reaktoru dlouhodobě zasáhl místní ekosystém.

## Více druhů živočichů než před havárií

<div class="obry"><div class="leftbox"><img alt="Řepkové pole před jadernou elektrárnou" height="136" src="http://www.techblog.cz/images/jaderna-elektrarna-s-repkou.jpg" width="170"/></div>Credit: Punchstock</div> 

V uzavřené zóně, která se rozkládá v okruhu asi 50 km od reaktoru, bylo nalezeno 100 živočichů z červené knihy ohrožených druhů. Z nich 40 se před výbuchem v oblasti nenacházelo. Nemůžeme si myslet, že by radioaktivní spad byl životnímu prostředí prospěšný. Vypadá to spíše na to, že uzavřením oblasti pro lidi vznikla unikátní přírodní rezervace. Zvířata tam nikdo neruší, tudíž se tam stahují z okolí. Těžko jim vysvětlíte, že je pro ně nebezpečné tam žít.

## Urychlená evoluce

Vysoká radioaktivita způsobuje ve všech organizmech [mutace](http://cs.wikipedia.org/wiki/Mutace). Někdy i prospěšné. Zdá se, že i v okolí Černobylu neúspěšní mutanti vyhynou a úspěšní přežijí. Ryby v jezírkách se silně radioaktivní vodou použitou k chlazení zničeného reaktoru bez problémů přežívají. Některé mladé ryby jsou sice deformované, ale brzo hynou. Ty, které přežijí, nemají žádné další problémy. Silné mutace podpořené radioaktivitou zrychlují evoluci v oblasti. To, co by jinak trvalo tisíce let, v proběhne u Černobylu za desetiletí.

## Radioaktivita zůstává

<div class="obry"><div class="leftbox"><img alt="Zničený reaktor čtvrtého bloku elektrárny Černobyl" height="230" src="http://www.techblog.cz/images/cernobyl-zona-vybuchu.jpg" width="170"/></div></div> 

Situace v zakázané zóně není tak růžová, jak by se po předchozích odstavcích mohlo zdát. 40 radioaktivních prvků stále zůstává obrovských množstvích v půdě. Převládající [cesium](http://www.tabulka.cz/prvky/ukaz.asp?id=55) a [stroncium](http://www.tabulka.cz/prvky/ukaz.asp?id=38) mají [poločas rozpadu](http://www-hep2.fzu.cz/adventure/half_life.html) asi 30 let. Bude trvat tisíce let, než se oblast stane bezpečnou. Přesto je tam nyní zaměstnáno 5 tisíc lidí. Navíc ochranný sarkofág postavený po výbuchu reaktoru potřebuje rekonstrukci v ceně blížící se miliardě dolarů, jinak hrozí, že se kdysi narychlo postavený kryt proboří a uvolní se další radioaktivita.

## Turistický ruch

Černobyl se stává atraktivním turistickým místem. [Celodenní exkurzi](http://www.ukrcam.com/tour/tour_3.html) do Černobylu pořídíte za 150 dolarů. Příjmy z cestovního ruchu tak alespoň trochu oživují jinak mrtvou oblast, kde téměř jedinou možností jak se uživit, je pracovat v zamořené elektrárně.

## Další informace

  * [Detailní popis černobylské havárie](http://www.volny.cz/kostka2000/Cernobyl.htm)
  * [Atomová elektrárna Černobyl](http://www.pavrda.cz/cernobyl/) – Několik článku, informací a odkazů k havárii
  * [Chernobyl ecosystems 'remarkably healthy'](http://www.nature.com/news/2005/050808/full/050808-4.html) (9. 8. 2005) – Článek o zkoumání biodiverziti v zakázané oblasti (po čase pravděpodobně nebude volně dostupný)
  * [Mapa zamoření okolí Černobylu cesiem](http://en.wikipedia.org/wiki/Image:Chornobyl_radiation_map.jpg)




<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
alash &ndash; [WWW](http://alash.wz.cz) &ndash; 11.8.2005
</div>

myslím že: "To, co by jinak trvalo tisíce let, v proběhne u Černobylu za desetiletí." je nepravda...jde o to že ty mutované umřou a selekce tedy působí jen v tom směru že přežijí ti přirozeně rezistentnější vůči radioaktivitě... dík radioaktivitou způsobené mutaci tam nevzniká moc prospěšných změn genů které by zvýhodnili svého nositele,takže genom populací se tam prakticky nemění...i když je pravda že 10 tisíc let v evoluci je opravdu málo-za tu dobu dojde k minimu změn...vysvětlení té vyšší biodiverizity bude asi jen to,že přítomná radiace má zanedbatelný vliv na organismy,ovšem to že do kolí černobylu nejsou vedené žádné zemědělské nebo rekultivační zásahy je faktor silně biodiverzitu zvětšující...žádné monokultury etc

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 11.8.2005
</div>

Díky za komentář. V podstatě s Tebou souhlasím. Psal jsem to s vědomím, že tisíce let nejsou pro evoluci nic moc.

<div class='comment-item-header' markdown=1>
dond  &ndash; 15.8.2005
</div>

Ahoj, sice už je to poměrně dlouho, kdy jsem to četl, ale znovu jsem si to vyhledal: vyprávění mladé ukrajinské motorkářky o cestách kolem Černobylu - zajímavé, leckdy mrazivé čtení - http://www.kiddofspeed.com/

<div class='comment-item-header' markdown=1>
Pro Atom &ndash; [WWW](http://proatom.luksoft.cz) &ndash; 5.2.2006
</div>

Článek o havárii v Černobylu, xenonové otravě, apod.http://proatom.luksoft.cz/view.php?cisloclanku=2006020303

</section>