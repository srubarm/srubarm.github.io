---
layout: post
title: Černé díry
categories: [Astronomie]
permalink: /astronomie/cerne-diry.html
---
# Černé díry

Dnes už si už většina lidí dokáže představit, co se pod pojmem černá díra skrývá. A před 40 lety se špičkoví vědci domnívali, že černé díry neexistují, i když je už v roce 1783 předpověděl z Newtonovy teorie gravitace John Michell. Na co takový úvod? Narazil jsem na článek [Černé díry](http://www.aldebaran.cz/astrofyzika/hvezdy/stars_4.html), který pěkně popisuje, co černá díra je, včetně "nových" objevů o jejich vypařování. Jen se nenechte odradit první větou článku, která je až příliš vědecká. :-)

Možná si říkáte, že nemám o čem psát, když omílám černé díry. Napůl je to pravda, protože mi téma dokumentu BBC o špinavých bombách [vyfoukl](http://denicek.net/index.php?Action=Comment&RecordId=573) Jirka. Ovšem hlavním důvodem je můj [starší spot](http://sweb.cz/techblog/2003-08.html#192250), kde jsem vás vyzýval, ať si řeknete, jaká témata by vás zajímala. [Iko](http://lucid.rivil.com/) mě dostal hned první otázkou na vnitřní světy černých děr a další záležitosti z článku [Inteligence ve vesmíru a černé díry](http://natura.baf.cz/natura/2002/12/20021202.html) (Článek byl na mě trochu moc složitý a komplexní). V podstatě nic zajímavého a relevantního k tomuto tématu jsem nenašel. Ale pokud je snahou inteligentního života přežít co nejdéle, tak jsou černé díry, jako jeho "organismus" to pravé. Je to dost ujetá myšlenka. Otázkou je, jestli je dost ujetá na to, aby byla pravdivá.

