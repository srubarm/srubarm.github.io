---
layout: post
title: Klimatické změny vinou lidstva ve starověku a dnes
categories: [Ostatní věda]
permalink: /veda/klimaticke-zmeny-vinou-lidstva-ve-staroveku-a-dnes.html
---
# Klimatické změny vinou lidstva ve starověku a dnes

Myslíte si, že vliv člověka na globální klima trvá teprve několik generací? Není to tak. Lidé ovlivňují počasí na celé planetě od doby, co se tady objevili. Je pravděpodobné, že sami sebe chráníme před příchodem další doby ledové.

## Narušení pravidelného cyklu klimatu

<div class="obry" style="width:187px"><div class="leftbox"><img alt="Oblak ze zadu osvícený sluncem" height="271" src="http://www.techblog.cz/images/osviceny-oblak.jpg" width="170"/></div></div> 

Pravidelné změny klimatu na Zemi jsou dány takzvaným Milankovičovým cyklem. Ten předpokládá pravidelné teplotní změny v závislosti na excentricitě dráhy Země kolem Slunce (perioda 100 tisíc let), změně náklonu zemské osy (perioda 41 tisíc let) a precesi (rotace kolem další osy) zemské osy (perioda 23 tisíc let). Tyto tři cykly jsou zodpovědné za změny množství dopadajícího slunečního záření na Zem a jeho intenzitě na jejích různých částech. Teplotní změny lze snadno nepřímo sledovat do minulosti na vrstvách ledu usazovaného na Antarktidě. Měří se také koncentrace skleníkových plynů – oxidu uhličitého a metanu uvězněného v dávných dobách v ledu a jejich stáří se určuje radio-isotopovou metodou.

Led byl zkoumán 400 tisíc let nazpátek. Zjištění jsou překvapující. Do roku 6 000 př. n. l. bylo vše v pořádku a všechny pochody se odehrávaly pravidelně. Potom nastala změna. Koncentrace oxidu uhličitého začaly růst, místo toho, aby klesaly, jak předpovídal Milankovičův cyklus. V roce 3 000 př. n. l. začíná další kladná odchylka tentokrát v koncentracích metanu.

## Zavinili to zemědělci

První nárůst koncentrace oxidu uhličitého byl zapříčiněn začátkem zemědělství. Lidé pálili lesy, aby získali půdu pro hospodaření, takže menší zalesněná plocha byla příčinou nižšího pohlcování CO2, a tak vzrostla jeho koncentrace v atmosféře. Navíc nedokonalým spalováním vznikal meta, i když ne v příliš velkém množství. Jelikož metan produkují zejména anaerobní bakterie (žijící bez přístupu vzduchu) v bahně, vysvětlují si vědci velký nárůst jeho koncentrace před pěti tisíci lety právě začátkem masového pěstování rýže na stále mokrých polích v Číně a také začátkem záplavového zemědělství ve starověkém Egyptě. Metan zabraňuje desetkrát účinněji úniku tepla ze Země do vesmíru, takže naší planetu si zahříváme odjakživa.

## Skleníkové plyny v posledních dvou tisíciletích

<div class="obry" style="width:187px"><div class="leftbox"><img alt="Pohled na Zemi z vesmíru" height="164" src="http://www.techblog.cz/images/zeme-z-vesmiru.jpg" width="170"/></div></div> 

Vědci nedávno opět zkoumali metan usazený v Antarktickém ledu novou analýzou stabilních izotopů uhlíku, která umožňuje rozlišit metan vzniklý nedokonalým spalováním a metan vznikající v anaerobních bakteriích. Jelikož je však výzkum poměrně drahý, dostali se teprve 2 tisíce let nazpátek do počátku našeho letopočtu.

Nejzajímavějším zjištěním bylo, že podíl metanu v atmosféře produkovaného nedokonalým spalováním prudce poklesl mezi lety 1 500 a 1 600 n. l. Je to považováno za důsledek vymření velké části původních obyvatel v Americe na nakažlivé choroby dovlečené tam objeviteli. Indiáni potom nepálili lesy pro své hospodaření. Také by to mohlo být příčinou malé doby ledové v období od konce 15. do začátku 19. století. Ovšem oficiální začátek této doby ledové je datován na rok 1 450 a to Kolumbus ještě ani zdaleka v Americe nebyl. Můžeme spekulovat, že nějaké nemoci tam již dříve přivezli Vikingové, a považovat tak malou dobu ledovou jako důkaz jejich dřívějšího objevu Ameriky.

## Průmysl dnes produkuje méně metanu než zemědělství

<div class="obry" style="width:187px"><div class="leftbox"><img alt="Kombajn sekající obilí" height="116" src="http://www.techblog.cz/images/kombajn-v-obili.jpg" width="170"/></div></div> 

V prvním tisíciletí našeho letopočtu obsah metanu v atmosféře vzrostl o 2 %. Do roku 1700 opět o 2 % klesl. Od začátku průmyslové revoluce v 18. století však vzrostl o 300 % na současnou koncentraci 1760 ppb (1760 částic z miliardy). Potěšující je, že podíl metanu vznikajícího spalováním je v současnosti stejný, jako před tisíci lety. To znamená, že za jeho nárůstem nestojí průmysl, ale zemědělství, které musí uživit stále rostoucí počet obyvatel planety. Celosvětový podíl metanu na oteplování Země je asi 20 %.

## Problémem zůstává oxid uhličitý

Celosvětová produkce oxidu uhličitého je asi 25 miliard tun ročně. A zůstává tak stále hlavním skleníkovým plynem s koncentrací 380 ppm (380 částic z miliónu). To je problém, s kterým se musíme vypořádat. Možná to bude snadnější, než si představujeme. Docházející zásoby fosilních paliv nás donutí hledat jiné zdroje než jejich spalování, a tak nám koncentrace CO2 v dohledné době klesne sama. Nepřijde potom další doba ledová? Nebo nás před ní uchrání metan ze zemědělství? Nebudeme tedy potřebovat [vakcínu proti metanu](http://www.agroweb.cz/projekt/clanek.asp?cid=4767) pro dobytek?

Má v tom případě smysl Kjótský protokol? Není lepší investovat do vývoje nových zdrojů energie spíše než do snižování emisí stávajících? Zdá se, že si USA nepodepsáním Kjótského protokolu zachránily mnoho prostředků pro lepší investice.

## Další informace

  * [Climate change and civilisation](http://www.economist.com/science/displayStory.cfm?story_id=2299998) (18. 12. 2003) – Článek o ovlivňování klima starověkými civilizacemi
  * [Methane gyrations last 2,000 years show human influnece on atmosphere](http://www.eurekalert.org/pub_releases/2005-09/uoca-mgl090805.php) (8. 9. 2005) – Nový výzkum metanu usazeného v ledovcích se schopností rozlišit původ metanu
  * [Milankovitch Cycles and Glaciation](http://www.homepage.montana.edu/~geol445/hyperglac/time1/milankov.htm) – Pěkný popis Milankovičových cyklů




<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
[Prokop Hapala](mailto:0254@seznam.cz) &ndash; [WWW](http://part.wz.cz) &ndash; 10.9.2005
</div>

O tech tech kauzalnich vztazich mezi lidskou cinosti a zmenami podnebi pises dost presvedcene...tedy neverim ze tvurci tech teorii a vedci provadejici tento vyzkum sou si tim jisti tak jako vyzniva z tohdle clankujinak co se tyce tech fosilnich paliv - za dobu trvani technice revoluce sme jich spalili zdaleka ne polovinu (dokonce i klasicke snadno tezitelne  ropy jsme pred pulkou), a vetsina na spaleni jeste ceka. I kdyz je tedy pravdepodobne ze to pude moderni civilizaci mnohem rychleji nez slo doted, u CO2 jde o celkovy uhrn.Co se tyce oteplovani - Nejak automaticky se prepodpoklada ze zmena klimatu je negativni. Je sice pochopitelne ze soucasna hospodarska soustava je adaptovana na soucasne rozlozeni klimatu, ale neni nepravdepodobne ze po nezbytnych investicich by se dalo na oteplovani vydelat. Ale jiste neda li se konkretni dopad priliz predvidat je lidskou prirozenosti spise obavat se nebezpeci nez tesit se na vyhody.

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 10.9.2005
</div>

[1] Díky za zajímavý pohled na problematiku. Píšu přesvědčeně, protože si myslím, že pro populární článek je vhodné zaujmout jednoznačnější stanovisko, ale zároveň upozorňuji na zřejmé vady teorie. Např. pokles koncentrace metanu v letech 1000 - 1700, nelze doložit mi známými historickými skutečnostmi. Také malá doba ledová začala již před Kolumbem. Vědci dozajista budou opatrnější, ale pro tiskové zprávy používají silnější výrazy, aby je vůbec někdo publikoval a já jsem tím "načichnul".S průmyslovou revolucí máš samozřejmě pravdu. Emise CO2 v průběhu posledních staletí rostly velmi přibližně exponenciálně viz http://gnosis9.net/ko_nadluh2.html a v posledních asi dvaceti letech lineárně. Podle toho pořádná průmyslová revoluce začala v 19. století.Důsledky oteplování na globální ekonomiku nelze dost dobře předvídat, protože, jak říkáš, sami nevíme, jak se projeví. Z krátkodobého hlediska poslední dva roky na glob. otep. nadávám, protože jsou chladná léta, předtím se mi líbilo, protože byla velmi teplá. Ale z dlouhodobého hlediska to neznamená vůbec nic; obdobně jako počet hurikánů či povodní.

<div class='comment-item-header' markdown=1>
mudd &ndash; [WWW](http://mudd.wz.cz) &ndash; 12.9.2005
</div>

Překvapil mě ten původ metanu v nedokonalém spalování, doteď jsem žil v domění že se jedná hlavně o "bioprodukt" pocházející kromě bahenních plynů z trávicího traktu dobytka.

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 12.9.2005
</div>

[3] Ano, hlavním zdrojem metanu je zemědělství a bakterie, nikoliv nedokonalé spalování.

<div class='comment-item-header' markdown=1>
mudd &ndash; [WWW](http://mudd.wz.cz) &ndash; 13.9.2005
</div>

[4] no právě proto mě zaráží ta zmínka, že pokles koncentrace kolem roku 1500-1600 je způsoben nevypalováním lesů v důsledku vymření populace.

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 13.9.2005
</div>

[5] Já to chápu tak, že tehdy bylo mnohem méně zemědělských zvířat a ploch než dnes, a proto nevypalování lesů mělo zaznamenatelný vliv. Přesná data nemám k dispozici.

</section>