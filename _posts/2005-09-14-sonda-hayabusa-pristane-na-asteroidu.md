---
layout: post
title: Sonda Hayabusa přistane na asteroidu
categories: [Kosmonautika]
permalink: /kosmonautika/sonda-hayabusa-pristane-na-asteroidu.html
---
# Sonda Hayabusa přistane na asteroidu

Japonská sondy Hayabusa se přiblížila k asteroidu Itokawa. Přistane na něm a vyšle minirover, aby se kolem rozhlédnul. Poprvé přinese vzorky z mimozemského tělesa na Zemi.

## Problematický počátek mise

<div class="obry" style="width:187px"><div class="leftbox"><img alt="Sonda Hayabusa na asteroidu Itokawa" height="135" src="http://www.techblog.cz/images/sonda-hayabusa-itokawa.jpg" width="170"/></div>Hayabusa na asteroidu Itokawa<br/>Credit: JAXA</div> 

Japonská kosmická agentura [JAXA](http://www.techblog.cz/kosmonautika/jaxa.html) vyslala 9. května 2003 sondu Hayabusa k asteroidu pojmenovaném [Itokawa](http://en.wikipedia.org/wiki/25143_Itokawa). Zajímavé je, že pro svůj pohon používá primárně iontové motory a klasické pouze k jemným korekcím. S tím byl také spojen poměrně závažný problém poškození jejích solárních článků silnou sluneční erupcí v [listopadu roku 2003](http://www.techblog.cz/astronomie/magneticke-bubliny-zlobive-slunce.html). Jelikož zdrojem energie pro iontový motor je právě elektřina těmito články produkovaná, musel být jejich výkon snížen, a tak sonda dorazila na místo určení až nyní místo v červenci. Vzhledem k tomu, že je nutné, aby sonda odletěla zpět v listopadu tohoto roku. Pozdním příletem jsme tak přišli nejméně o dva měsíce zkoumání.

## Co bude Hayabusa u asteroidu dělat

<div class="obry" style="width:187px"><div class="leftbox"><img alt="Asteroid Itokawa ze vzdálenosti 20 km" height="170" src="http://www.techblog.cz/images/asteroid-itokawa.jpg" width="170"/></div>Asteroid Itokawa ze vzdálenosti 20 km<br/>Credit: JAXA</div> 

Nyní je sonda zaparkovaná u asteroidu, zkoumá jej a hledá vhodná místa pro přistání. Vzájemná rychlost sondy a asteroidu je asi 0,25 mm/s. Hayabusa přistane na Itokawě dvakrát (jedno přistání bylo kvůli pozdnímu příletu zrušeno). Při jednom z přistání bude do asteroidu vystřelen náboj, který vyhloubí malý kráter a rozprášený materiál sonda zachytí a doveze zpět na Zem. Také kolem ní bude poskakovat malý rover Minerva vážící asi půl kilogramu a bude nám přinášet fotky z okolí (obdoba prvního marsovského vozítka [Sorjourner](http://mpfwww.jpl.nasa.gov/rover/sojourner.html)). Sonda se vzorky by se měla vrátit 10. června 2007

## Najde něco zajímavého?

Já osobně považuji tuto kosmickou misi za nejvýznamnější ve zbytku tohoto desetiletí. Informace, které přinášely (a přinášejí) Spirit a Opportunity z Marsu, mohou být bezvýznamné oproti tomu, co může přinést Hayabusa. Asteroid Itokawa je slepenec hmoty, ze které vznikla sluneční soustava a v takové hmotě se může skrývat mnoho zajímavého. Předně nás zajímá, zda se v horninách nevyskytují nějaké organizmy případně organické látky. Pokud ano, podpoří to teorii zavlečení života na Zemi z vesmíru. Ale i prostá anorganická hmota nám může poskytnout mnoho zajímavých informací o historii naší sluneční soustavy.

Itokawa je asteroid o délce 600 m a hmotnosti 48 miliónů tun křižující dráhu Země. Jestli do nás někdy narazí, bude to proto, že k němu Haybusa přiletěla a střelila do něj náboj. Nebo nás právě díky tomu mine?

## Další informace

  * [Japonská sonda Hayabusa se blíží k planetce Itokawa](http://www.astro.cz/clanek/2116) (16. 8. 2005) – Článek popisující misi
  * [Hayabusa](http://en.wikipedia.org/wiki/Hayabusa) – Popis sondy a průběhu mise na Wikipedii
  * [Hayabusa u JAXA](http://www.jaxa.jp/news_topics/vision_missions/solar/pages/hayabusa1_e.html) – Domovská stránka sondy u JAXA
  * [Současná poloha sondy v sluneční soustavě](http://www.isas.jaxa.jp/e/enterp/missions/hayabusa/image/hayabusa_today.gif) (gif 17 kB)




<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
franci  &ndash; 15.9.2005
</div>

"Poprvé přinese vzorky z mimozemského tělesa na Zemi"Za predpokladu, ze Mesic nepocitame mezi mimozemska telesa :)

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 15.9.2005
</div>

[1] Přesně tak. Uvažoval jsem o složitější formulaci (tělese mimo dominantní vliv Země), ale nakonec jsem to zjednodušil a znepřesnil.

</section>