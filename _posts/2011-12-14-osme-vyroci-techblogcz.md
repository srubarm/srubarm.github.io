---
layout: post
title: Osmé výročí Techblog.cz
categories: [Osobní]
permalink: /osobni/osme-vyroci-techblogcz.html
---
# Osmé výročí Techblog.cz

Pomalu se blíží čas, kdy oslavím osm let tohoto blogu. Nicméně je docela tragické, že poslední příspěvek je téměř dva roky starý. Zamýšlím se nad tím, kam věda a technika došla za posledních osm let.

## Pokrok od roku 2003

<div class="obry" style="width:187px"><div class="leftbox"><img alt="Zkumavky a pipety" height="112" src="http://www.techblog.cz/images/veda-zkumavky-pipety.jpg" width="170"/></div></div> 

Když se zamyslím nad tím, kam věda pokročila od roku 2003, tak je mi celkem smutno. Zásadních objevů, které by se projevovaly v našich každodenních životech bylo pomálu. Z patra si vybavím pouze nástup plochých obrazovek a dotykových displejů. A i zde by se dalo diskutovat, že je to pouze aplikace a industrializace technologií, které jsme měli již dlouho, pouze byly příliš drahé pro užívání normálními smrtelníky.

Musím se přiznat, že každodenní vývoj ve vědě a technice již delší dobu nesleduji, avšak věřím, že kdyby něco zásadního bylo objeveno, dostalo by se to ke mě při nejhorším přes masová média. Osobně jsem očekával, že něco převratného přijde ze světa, kde se nanometry používají jako nejvhodnější jednotka délky. Kromě výkonnějších procesorů (a také zde už se dosahuje většího výkonu změnou struktury spíše než další miniaturizací) a lepších obrazovek jsem nic nezaznamenal. Doufal jsem v nástup nového převratného materiálu, který by byl mnohem pevnější a lehčí než všechny současné. Ano, mluvím o masovém využití nanotubek. Nedočkal jsem se. Je to právě hi-tech inženýrství, které potřebuje impulz tohoto typu, aby bylo možné tvořit věci, které dosud možné nejsou.

Zaspal jsem něco, nebo se dostáváme do oblasti vývoje lidstva, kde se již nic převratného neděje a pouze se učíme využívat plný potenciál současných technologií?


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
David M.  &ndash; 18.12.2011
</div>

Příspěvků je sice pomálu, ale Techblog pořád sleduju :-) Možná těch 8 let není zas tolik, aby se stalo něco tak "zásadního" a chce to jen trochu vic trpělivosti. A pak - to že nosím v kapse smartphone s celým internetem a několika Mpix foťákem, který má výkon srovnatelný s mým pár let starým notebookem mi nepřijde tak málo. Navíc připojení přes 3G rychlejší, než jsme měli nedávno doma po drátech.Další zásadní výnam můžou mít např. neutrina-rychlejší-než-světlo a nalezení Higgsova bosonu - i když jsou to věci zatím nejisté, pokud se potvrdí, budou určitě zlomové. Ale než se promítnou do každodenního života si asi ještě opravdu počkáme :-)Pak mě ještě napadají přibývající objevy exoplanet dnes už i podobných zemi, potenciálně obyvatelných, ne jen nějakých plynných obrů.

<div class='comment-item-header' markdown=1>
kofi  &ndash; 21.2.2012
</div>

Vskutku si myslm, ze ako pises, poslednu dobu uz svet technologii nesledujes. Ja si naopak myslim ze objavov v tejto oblasti je mnoho. Suhlasim vsak ze do spolocnosti a k spotrebitelovi sa dostavaju pomaly. Ale to je trosku o inom.

<div class='comment-item-header' markdown=1>
Martin &ndash; [WWW](http://www.techblog.cz) &ndash; 27.2.2012
</div>

[1] Jsem rád, že na Techblog ještě někdy zabrousíš. Musím se nicméně stydět za to, že už ani nezvládám matematiku první třídy základní školy. Toto výročí Techblogu je již deváté (12-3). :-)[2] Máš pravdu. A navíc, jsem nejspíš byl příliš optimistický, když jsem vědu pozorně sledoval.

<div class='comment-item-header' markdown=1>
Zdeněk D  &ndash; 17.10.2013
</div>

Zdravím Martine, jsem tu náhodou, zaujal mě článek o vývoji. Mně osobně nejvíc chybí pokrok v bateriích do mobilních zařízení, kde se neustále zvyšuje výkon a velikost, ale den bez zásuvky je pro high end stroje a power usery problém. Někdy má i v jiných oblastech dojem, že pokrok snad ani není žádoucí v nějakém větším tempu.

</section>