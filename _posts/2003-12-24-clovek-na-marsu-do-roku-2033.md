---
layout: post
title: Člověk na Marsu do roku 2033
categories: [Mars]
permalink: /mars/clovek-na-marsu-do-roku-2033.html
---
# Člověk na Marsu do roku 2033

[ESA](http://www.techblog.cz/kosmonautika/esa.html) v rámci svého programu [Aurora](http://www.esa.int/export/SPECIALS/Aurora/SEMZOS39ZAD_0.html) uveřejnil plán pro vyslání prvního člověka na Mars. V článku [Aurora’s roadmap to Mars](http://www.esa.int/export/esaCP/SEMXZY274OD_index_0.html) jsou také stručné informace o některých výzkumech které by tomu měly předcházet. Nejzajímavější je plán samotný:




* **2007** – Mise pro demonstraci a ověření technologie vysokorychlostního návratového pouzdra.

* **2009** – ExoMars – Mise, ve které bude vyslán rover (vozítko pro pohyb po Marsu), který by zkoumal stopy po současném nebo minulém životě na Marsu a zjistil charakter prostředí na jeho povrchu.

* **2011 / 2014** – Mise, při které by se měl dopravit z Marsu na zem první vzorek jeho materiálu.

* **2014** – Mise pro ověření postupů spojování a parkování modulů na orbitu, testování zařízení pro zajištění životních podmínek a prostorů pro posádku. Toto proběhne na LEO (tj. na nízké oběžné dráze země).

* **2018** – Ověření aerobrakingu a aerocapture, elektrického slunečního pohonu a měkkého přistání.

* **2024** – Lidská mise na Měsíc pro ověření klíčových zařízení pro zajištění životních podmínek, prostorů pro posádku, současné ověření výkonnosti a přizpůsobivosti posádky a také možnosti využívání místních zdrojů.

* **2026** – Automatická mise na Mars na otestování důležitých fází lidského letu.

* **2030 / 2033** – Mise, která by měla vyvrcholit přistáním člověka na Marsu.

Ovšem plán není nijak závazný a v článku samotném je uvedeno, že se může průběžně měnit. Je to samozřejmě pochopitelné s ohledem na to, jaké potíže se mohou kdykoliv vyskytnout.

Nemyslete si, že jsem nějaký šílenec, který by neslavil vánoce a jen psal nesmysly o Marsu. Štědrý večer byl skvělý. A vám přeji dokonalou pohodu po celé svátky. Možná jsem opravdu divný, protože bych si plakát s [plánem programu Aurora](http://esamultimedia.esa.int/docs/aurora.pdf) (pdf, cca 1200kB) klidně pověsil na zeď. :-)

P. S. Za několik hodin – 2:35 CET – vstoupí modul Beagle 2 sondy [Mars Express](http://mek.kosmo.cz/sondy/ostatni/mexpress/index.htm) do atmosféry Marsu a vy to můžete [sledovat online](http://esa.capcave.com/esa/marsexpress/) stejně jako předchozí části jeho letu.

