---
layout: post
title: Superpevná fólie z nanotrubek
categories: [Nano]
permalink: /nano/superpevna-folie-z-nanotrubek.html
---
# Superpevná fólie z nanotrubek

Objevilo se další využití nanotrubek. Tentokrát vědci vytvořili tenkou fólii, která má vynikající mechanické vlastnosti, je průhledná a vodivá.

## Jednoduchá výroba

<div class="obry"><div class="leftbox"><img alt="Přístroje při tažení nanotrubkové fólie" height="133" src="http://www.techblog.cz/images/tazeni-nanotrubkove-folie.jpg" width="170"/></div>Tažení fólie z nanotrubek<br/>Credit: Science</div> 

Vždycky, když se někdo snažil vyrobit fólii z nanotrubek, tak je rozpustil v nějaké tekutině, tu rozlil do velké plochy, nechal schnout a čekal, co z toho bude. Obvykle z toho nic moc nebylo, protože vzniklá "fólie" nebyla příliš pevná. Tentokrát to vědci [udělali jinak](http://www.utdallas.edu/news/archive/2005/carbon-nanotube-sheets.html). Nechali vyrůst les nanotrubek usazování par [(CVD)](http://en.wikipedia.org/wiki/Chemical_vapor_deposition). Vyrobili převážně vícestěnné [nanotrubky](http://www.techblog.cz/nano/nanotubes-nanotrubky.html) dlouhé 70 až 300 μm o průměru kolem 10 nm. Z takového koberce nanotrubek začali vytahovat "vlákna". Lepící páskou se dotkli okraje koberce, nanotrubky se přilepily, a vědci začali táhnout za lepící pásku. Začala se tvořit fólie z propletených nanotrubek. Čím byly chlupy v koberci (nanotrubky) delší, tím lépe se fólie tvořila. Bylo ji možné vyrábět rychlostí až 7 m/min.

## Pozoruhodné vlastnosti

[Vytažená folie](http://nanotechweb.org/articles/news/4/8/13/1) je tlustá asi 18 μm a má hustotu pouhých 0,0015 g/cm³. Aby ji vědci zhutnili, polili ji na podložce líhem. Poté podložku odstranili, povrchové napětí kapaliny stáhlo fólii a líh se vypařil. Výsledkem byla 50 nm tenká fólie s hustotou 0,5 g/cm³ a výbornými mechanickými vlastnostmi. Pro představu 1 km² fólie by vážil pouhých 30 kg – to je voda na mlýn [slunečním plachetnicím](http://mek.kosmo.cz/zaklady/rakety/solsail.htm). Jelikož nanotrubky rostly spolu, jsou k sobě vázány elektrickými silami lépe než když jen vedle sebe uschnou tak, jako v jiných metodách. Fólie tak má výborné mechanické vlastnosti. Její pevnost vztažená na hustotu je 175 MPa/(g/cm³) zatímco známá fólie [Mylar](http://en.wikipedia.org/wiki/Mylar) má 160 MPa/(g/cm³) a vysokopevnostní ocel asi 125.Výborné je, že fólie je elektricky vodivá a průhledná. To otevírá široké možnosti využití.

## Využití v praxi

<div class="obry"><div class="leftbox"><img alt="Nanotrubková fólie napnutá mezi dvěmi svislými elektrodami zářící jako žárovka" height="204" src="http://www.techblog.cz/images/svitici-folie-z-nanotrubek.jpg" width="170"/></div>Nanotrubková fólie svítí <br/>jako žárovka<br/>Credit: Science</div> 

Praktické použití je díky zmíněné vodivosti a průhlednosti široké. Podařilo se v obyčejné mikrovlné troubě svařit dva kusy plexiskla. Mezi nimi byla nanotrubková fólie, která snadno přijímá mikrovlnné záření. Zahřála se tedy a plexisklo svařila. Zachovala si při tom svou vodivost a průhlednost. Takové sklo by bylo možné vyhřívat díky fólii zevnitř a ještě by se zpevnilo. Už žádné drátky na oknech aut. Větší dopad by mohla fólie mít na elektrotechniku. Velmi tenká vodivá fólie umožní výrobu lepších kondenzátorů, protože z ní půjde navinout více závitů při stejném objemu. Mohla by se uplatnit v ohebných displejích, mimo jiné proto, že dokáže svítit jako žárovka.

Nejdůležitější je, že fólii lze velmi snadno vyrábět ve velkém. Tažení sedmi metrů za minutu v laboratorních podmínkách slibuje větší rychlosti při praktickém nasazení. A zejména není nutné žádné složité a extrémně drahé zařízení. Nanotrubková fólie otevře cestu skutečně masovému využití nanotrubek v běžných věcech kolem nás.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
J.  &ndash; 23.8.2005
</div>

Ta rychlost tazeni folie je 7 m/s jaxe pise na zacatku, nebo 7 m/min jaxe pise na konci clanku...?Diq.

<div class='comment-item-header' markdown=1>
[Trancelis](mailto:trancelis@centrum.cz)  &ndash; 23.8.2005
</div>

Já to tipuju taky na těch 7 m/min... kdyby to bylo za sec, tak by to trochu nestíhali skladovat :D

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 23.8.2005
</div>

Je to opravdu těch 7 m/min. To víš, z počátku ve mě bylo nadšení, tak jsem jim trochu přidal.

<div class='comment-item-header' markdown=1>
[Standa](mailto:winr@seznam.cz)  &ndash; 2.2.2008
</div>

Jste si jist hodnotou hustoty? Přece jen je to hodně málo.

<div class='comment-item-header' markdown=1>
Martin &ndash; [WWW](http://www.techblog.cz) &ndash; 2.2.2008
</div>

[4] Informace o hustotě je převzata z článku na NanotechWeb.org - http://nanotechweb.org/cws/article/tech/22915Dále jsem tuto hodnotu neověřoval, ale předpokládám, že bude docela blízko pravdě.

</section>