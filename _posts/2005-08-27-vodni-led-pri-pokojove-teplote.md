---
layout: post
title: Vodní led při pokojové teplotě
categories: [Fyzika]
permalink: /fyzika/vodni-led-pri-pokojove-teplote.html
---
# Vodní led při pokojové teplotě

Voda nás stále překvapuje. Objevujeme její nové vlastnosti. Tentokrát se nám ji podařilo uvést do pevného stavu za pokojové teploty. Věděli jsme, že to půjde, ale nevěděli jsme, že to půjde tak snadno.

## Snadná krystalizace v elektrickém poli

<div class="obry" style="width:187px"><div class="leftbox"><img alt="Zmrzlá voda na větvičce keře tvoří špičaté aerodynamické tvary" height="142" src="http://www.techblog.cz/images/vodni-led-na-keri.jpg" width="170"/></div></div> 

Vědci předpovídali, že je možné, aby voda byla v pevném stavu za pokojové teploty. Očekávali, že se tak stane, bude-li v působení elektrického pole 10 miliard V/m, ovšem v experimentu [voda ztuhla](http://physics.about.com/od/electromagnetism/a/roomtempice.htm) v poli pouhých 10 miliónů V/m. Čili rozdíl tří řádů, který se nedá vysvětlit drobným opomenutím nějakých detailů v provedení pokusu. Na to, že by voda mohla v elektrickém poli ztuhnout, se [mimoděk přišlo](http://www.aip.org/pnu/1995/split/pnu225-1.htm) již v roce 1995.

Nečekejte, že vložíte sklenici vody do elektrického pole a ta se vám hned přemění na led. Podmínky experimentu byly spíše extrémní. Voda vytvářela téměř dvourozměrný film jedné vrstvy molekul na zlatém podkladě, ke kterému ji tisknul velmi špičatý hrot tunelovacího mikroskopu [(STM)](http://en.wikipedia.org/wiki/Scanning_tunneling_microscope). Špičatost hrotu zdůrazňuji záměrně, protože právě ona vyvolává velmi silné elektrické pole v jejím okolí. Náboj ve vodivém materiálu, nikdy není rozložen rovnoměrně (kromě dokonalé koule). Je vždy na povrchu a rozloží se tak, aby uvnitř vodiče bylo nulové elektrické pole. Tudíž čím větší zakřivení povrchu, tím víc nabitých částic je třeba k udržení tohoto stavu. Úplně stejně se chovají nenabité vodiče v elektrickém poli. Proto také blesky [zasahují rozmachující se golfisty](http://zpravy.idnes.cz/krimi.asp?r=krimi&c=A050628_091038_krimi_jpl) nebo můžete někdy vidět, že vám jiskří konečky prstů. Takže pozor na hraní golfu před bouřkou.

## Voda nás stále překvapuje

Známé je, že voda zvětšuje svůj objem při chladnutí od 4 °C k 0 °C, vede elektrický proud, i když by na první pohled neměla (na druhý už ano), méně známé je, že magnetické pole [zvyšuje její bod tání](http://www.techblog.cz/fyzika/magneticke-pole-zvysuje-bod-tani-vody.html) (a když magnetické, tak nutně musí i elektrické) a že její molekuly se shlukují do mnoha zajímavých tvarů. Asi se nedočkáme toho, že by voda [ztuhla při zahřátí](http://www.techblog.cz/fyzika/kapalina-ktera-ztuhne-pri-zahrati.html), ale jsem si jistý, že nás ještě něčím překvapí.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
al-ash &ndash; [WWW](http://al-ash.blogspot.com) &ndash; 28.8.2005
</div>

další zajímavou vlastností vody(i když možná nejen vody,zatím to snad bylo pozorováno jen u ní) je,že jednodušeji se  dá zmrazit horká voda...zdá se to jako nesmysl(ten efekt se jmenuje myslím podle nějakého afrického kluka který tak vyráběl zmrzlinu;)...vysvětlováno je to  částečnou krystalickou strukturou která se vyskytuje i u vody v kapalném skupenství:u studené vody je tato struktura tužší než u vody horké,ovšem když voda mrzne,je třeba přeskupení "krystalů"studené vody do jiného tvaru což spotřebovává energii zatímco u vody horké(nebo možná jen teplé)jde krystalizace přímo z méně uspořádáné struktury a není nutno tolik přeskupovat......těžko říct co je na tom pravdy a jestli exitují nějaké seriózní studie...

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 28.8.2005
</div>

Díky za připomenutí. Jedná se skutečně o seriózně prověřenou věc, i když o příčinách rychlejšího zmrznutí horké vody není zcela jasno. Viz článek na Scienceworldu Proč může teplá voda skutečně zmrznout dřív?

</section>