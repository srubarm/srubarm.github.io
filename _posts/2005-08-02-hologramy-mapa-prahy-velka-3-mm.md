---
layout: post
title: Hologramy – mapa Prahy velká 3 mm
categories: [Technologie]
permalink: /technologie/hologramy-mapa-prahy-velka-3-mm.html
---
# Hologramy – mapa Prahy velká 3 mm

Je v [červnovém](http://www.national-geographic.cz/detail.asp?id=996) časopisu [National Geographic](http://www.national-geographic.cz/) skutečně mapa Prahy na ploše 3 x 2 mm? A co je to vůbec za hologram a jak hologramy fungují? Funkční hologram si můžete vyrobit i doma.

## Co je skutečně na mapě z National Geographicu?

<div class="obry"><div class="leftbox"><img alt="Holografická mapa České republiky" height="107" src="http://techblog.srubar.net/images/holograficka-mapa-cr.jpg" width="170"/></div></div> 

Když jsem si přečetl, že bych měl v časopise dostat mapu Prahy na pár milimetrech čtverečních, nevěřil jsem tomu. Zdálo se mi, že výroba něčeho takového by byla příliš nákladná na to, aby se to mohlo rozdávat po deseti tisících. Musel jsem se přesvědčit. Vytáhnul jsem starý "hračkový" mikroskop slibující až tisícinásobné zvětšení a zíral jsem. Skutečně je to tam. Mapa celé republiky je krásně čitelná včetně popisů měst a vesnic. Bohužel horší optika mikroskopu se podepsala na rozlišovací schopnosti při velkém zvětšení, takže moc detailů Prahy jsem nezaregistroval. Ale je to tam. Chtěl jsem vyfotit alespoň kus krajiny, ale mikroskop nebyl zrovna kompatibilní s foťákem, tudíž se akce nezdařila. Musíte vzít zavděk obyčejnou makroskopickou fotkou.

## Není hologram jako hologram

Hologram z National Geographicu je na hony vzdálený klasické holografii. Jedná se o takzvaný duhový hologram, který má tu výhodu, že jej můžete osvětlovat obyčejným světlem. Nepotřebujete speciální drahý monochromatický zdroj [koherentního](http://en.wikipedia.org/wiki/Coherence_\(physics\)) světla. Nevýhodou je, že ztrácíte perspektivu v jednom směru, ale to často nevadí. Osobně mi nepřipadá, že zrovna na hologramu z NG bylo něco trojrozměrného. Třeba jsem se jen špatně díval.

## Klasická holografie

<div class="obry"><div class="leftbox"><img alt="Klasický hologram a paprsky laserů" height="129" src="http://techblog.srubar.net/images/hologram-lasery.jpg" width="170"/></div></div> 

Nebudu se příliš zabývat jejím popisem. Udělali to už dobře jiní. Zvláště doporučuji [popis holografie](http://en.wikipedia.org/wiki/Holography) na Wikipedii, v češtině třeba v [článku na Fotoaparátu](http://www.fotoaparat.cz/article/3375/1). Jde zejména o obrázky; a ty jsou na Wikipedii hezčí. Na klasické holografie je zajímavé, že stačí minimum prostředků k tomu, abyste si vyrobili vlastní hologram. O domácí výrobě hologramu vyšla i kniha [Příručka holografie](http://www.rossbooks.com/HH/hh.html). V podstatě vše pro hologram snadno seženete. Nejtěžší je sehnat kvalitní zdroj světla. Lze si vystačit i s laserovým ukazovátkem. V tom případě musí být dráha světla co nejmenší, jelikož světlo z ukazovátka není dokonale koherentní. Byli byste potom omezeni na malé velikosti zaznamenávaných předmětů.

## Pokrok v interferometrii – vidíme i za zeď

Nedávno se vědcům [podařil mistrovský kousek](http://www.trnmag.com/Stories/2005/060105/Camera_sees_behind_objects_060105.html) ve zpracování obrazu. Natočili kartu (srdcového krále) rubem ke kameře a lícem ke knize, kterou kamera zaznamenávala. Scénu různými způsoby osvětlovali a ze získaných dat byli schopni zrekonstruovat obraz líce karty. Co na tom, že to trvalo týden. Určitě se dočkáme toho, že vojáci budou moci snadno vidět za roh chodby. Ideální pro boj s teroristy v budovách.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
[jiří](mailto:jirkadj@seznam.cz)  &ndash; 18.4.2011
</div>

tak to je dobrej FAKE " :)vidět za roh jen kamerou a osvětlovacími technikami, leda snad kdyby se použil nejaký rentgen , či nějaký ,,magneto-spektrický systém , ale v tomhle úhllu nevím?!

</section>