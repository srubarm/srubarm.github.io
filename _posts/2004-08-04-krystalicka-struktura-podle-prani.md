---
layout: post
title: Krystalická struktura podle přání
categories: [Nano]
permalink: /nano/krystalicka-struktura-podle-prani.html
---
# Krystalická struktura podle přání

Nanovlákna z nitridu galia nejsou novinkou, ale teprve nedávno se podařilo [ovlivnit jejich růst](http://www.lbl.gov/Science-Articles/Archive/MSD-nanowires.html) tak, jak si představujeme.

## Co je nitrid galia

<div class="obry"><div class="leftbox"><img alt="Nanovlákno z nitridu galia s trojúhelníkovým průřezem" height="125" src="http://techblog.srubar.net/images/nitrid-galia-trojuhelnik.jpg" width="120"/></div>Credit: Berkley Lab</div> 

Nitrid galia je polovodič. Na tom není nic zvláštního. Ovšem je to materiál [anizotropický](http://www.dictor.net/zaloha_sasa/miner_skripta/obecna_min/o_51.php). To znamená, že jeho vlastnosti závisí na tom, kterým směrem se v krystalech materiálu pohybujeme. Například světlo se jím může jedním směrem šířit pomaleji a jiným rychleji. U nitridu galia se tato vlastnost projevuje zejména v elektrické a tepelné vodivosti, indexu lomu nebo piezoelektrické polarizaci.

Je zřejmé, že zejména u tenkých nanovláken bude důležité, jakou orientaci budou mít jejich krystaly.

## Důležitý podklad, ze kterého nanovlákna rostou

<div class="obry"><div class="leftbox"><img alt="Nanovlákno z nitridu galia s trojúhelníkovým průřezem" height="125" src="http://techblog.srubar.net/images/nitrid-galia-sestihran.jpg" width="120"/></div>Credit: Berkley Lab</div> 

To, jakou orientaci budou mít krystaly v nanovláknu se vědcům podařilo ovlivnit tím, na jakém podkladu vyrůstala. Když rostla na oxidu litia a hliníku – LiAlO2 (Chápu to tak, že je to jedna sloučenina, ale nevzpomínám si, že bych takový oxid uměl pojmenovat.), tak vyrostla vlákna trojúhelníková, když na oxidu hořečnatém – MgO, tak šestihranná.

Nyní už se vědci budou moci soustředit na to, aby zjistili, jak využít anizotropických vlastností k tomu, aby vylepšili stávající produkty využívající polovodivého nitridu galia nebo přišli i s něčím úplně novým. Týká se to zejména modrých svítivých diod, tranzistorů případně by se mohly povést i tenounké nanovláknové lasery.

Zajímal-li by se někdo o toto téma hlouběji, může se přečíst [celý článek](http://www.lbl.gov/Science-Articles/Archive/assets/images/2004/Jul-28/nmat1177-revised.pdf) (pdf 415 kB). Strojaři (zejména "materialisté") si určitě připomenou [Millerovy indexy](http://www.xray.cz/kurs/krystal.htm) směrů a rovin.

