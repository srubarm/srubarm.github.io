---
layout: post
title: Roskosmos
categories: [Kosmonautika]
permalink: /kosmonautika/roskosmos.html
---
# Roskosmos

Ruská federální vesmírná agentura známá pod názvem Roskosmos má slavnou sovětskou minulost plnou úspěchů, ale neslavnou současnost. Dnešní Rusko už nemá potřebu s nikým soutěžit v dobývání kosmu, a tak se do vývoje nových dopravních prostředků a dalších zařízení příliš neinvestuje.

## Začátky plné úspěchů

<div class="obry"><div class="leftbox"><img alt="Logo ruské vesmírné agentury Roskosmos" height="150" src="http://www.techblog.cz/images/roskosmos-logo.gif" width="170"/></div></div> 

Sovětská kosmická agentura byla založena v jedné pětiletce v druhé polovině padesátých let. Její cíle nebyly nijak ušlechtilé. Hlavním úkolem bylo dosažení vojenské převahy nad západem a získání převahy na mezinárodní politické scéně. Úkoly byly splněny velmi úspěšně. První mezikontinentální balistická raketa a zejména vypuštění Sputniku způsobilo zděšení z technologického náskoku Sovětského svazu mezi běžnými obyvateli tehdejšího kapitalistického světa. [NASA](http://www.techblog.cz/kosmonautika/nasa.html) v té době byla vždy nejméně o krok pozadu.

Roskosmos dosáhl prvenství téměř ve všem, včem mohl. První umělá družice země, první kosmonaut, první průzkum Měsíce, Venuše, Marsu a dalších méně podstatných. Je zřejmé, že Sovětský svaz z těchto úspěchů dokázal politicky těžit.

## Dobytí měsíce

<div class="obry"><div class="leftbox"><img alt="Lunochod 1" height="138" src="http://www.techblog.cz/images/lunochod-1.jpg" width="170"/></div>Měsíční rover Lunochod 1</div> 

Přesto, že měl Roskosmos výborně nakročeno k tomu, aby na Měsíci stanul Rus dříve než Američan, nakonec se to nepovedlo. Nejzávažnější příčinou nejspíš byla ekonomická situace SSSR. Zatímco USA ekonomicky rostlo, těžilo z ekonomických důsledků světových válek a výzkum kosmu nebyl takovou prioritou jako v SSSR, Roskosmos využíval zdroje svého soustátí již téměř naplno. Když Kennedy vyhlásil plán dobytí Měsíce, mohl si dovolit zmobilizovat spoustu zdrojů své bohaté ekonomiky, v Sovětském svazu už nebylo kam sáhnout.

Paradoxem zůstává, že ani tehdy nebyl žádný závažný vědecký důvod pro to, aby na Měsíc musela letět lidská posádka, takže Roskosmos se sondou [Luna 16](http://en.wikipedia.org/wiki/Luna_16), která přivezla vzorky hornin z Měsíce a dvojicí [Lunochodů](http://en.wikipedia.org/wiki/Lunokhod_1), dosáhl téměř stejných vědeckých výsledku jako NASA se svými pilotovanými lety. Jako demonstrace síly a technologické převahy to nestačilo. Sovětská kosmonautika vyhrála všechny bitvy na vesmírném poli, kromě té rozhodující o Měsíc, kde se válčilo o politické body.

## Stagnace rozvoje

Po ukončení bojů o Měsíc došlo na obou stranách ke stagnaci. USA v kosmu z politického hlediska překonala SSSR. Další cíl – Mars – byl a pro obě strany nedosažitelný. Došlo ke složení zbraní překotného vývoje a začalo období využívání stávajících technologií. Oběžná dráha Země se zaplňovala špionážními a jinými družicemi, probíhal další výzkum planet a první pokusy o trvalé osídlení vesmírného okolí Země stanicí [Saljut 1](http://mek.kosmo.cz/pil_lety/rusko/saljut/saljut.htm).

## Raketoplán Buran a hvězdné války

<div class="obry"><div class="leftbox"><img alt="Raketoplán Buran na raketě Energija na startovací rampě" height="224" src="http://www.techblog.cz/images/buran-energija.jpg" width="125"/></div>Buran na raketě Energija</div> 

Vývoj ruského raketoplánu [Buran](http://mek.kosmo.cz/pil_lety/rusko/buran/buran.htm) začal o pět let později než amerického tedy v roce 1976. Jeho podoba byla nakonec téměř shodná s americkým. Těžko říci, zda to bylo dáno technologickými omezeními nebo chutí kopírovat. Přikláněl bych se k dříve uvedenému. Jediný a plně automatický let se uskutečnil v listopadu roku 1988. Let s posádkou byl plánován na rok 1991. Zařízení pro vynesení Buranu bylo odlišné od nosných raket Space shuttle. Roskosmos pro tento účel vyvinul nosnou raketu [Eněrgija](http://mek.kosmo.cz/nosice/rusko/energia/index.htm), která je dodnes nepřekonaná ve své nosnosti. Vynesla na nízkou oběžnou dráhu 88-mi tunový náklad a plánované úpravy by umožnily vynášet až 100 tun. Maximalistické požadavky na nosnost si mimo raketoplánu vynutil i projek hvězdných válek prezidenta Raegana. První ze dvou letů Enějgie byl určen k vynesení prototypu vesmírné bojové základny bez posádky [Poljus](http://www.astronautix.com/craft/polyus.htm), která mohla být vybavena celou škálou zbraní proti satelitům a to včetně nukleárních. Díky poruše však Poljus skončil v Tichém oceánu.

## Neslavná současnost

V devadesátých letech se činnost ruské kosmické agentury omezila na udržování stanice MIR v chodu a zdržování výstavby ISS. Vývoj čehokoliv byl téměř úplně zastaven. I nyní je hlavní činností Roskosmosu zásobování ISS. Přesto se začíná zapojovat do výzkumu vesmíru ve spolupráci s NASA a ESA. Rozpočet 400 miliónů dolarů také velké možnosti k rozletu nedává.

## Další informace

  * [Roskosmos](http://www.federalspace.ru/) – oficiální stránka ruské kosmické agentury bohužel pouze v ruštině
  * [Soviet space program](http://en.wikipedia.org/wiki/Soviet_space_program) – stručný popis sovětského vesmírného programu
  * [Russian Federal Space Agency](http://en.wikipedia.org/wiki/Russian_Aviation_and_Space_Agency) – Informace o post-sovětském vývoji Roskosmosu
  * [IKI](http://www.iki.rssi.ru/eng/index.htm) – ruský institut pro výzkum kosmu



## Další články speciálu :

  * [CNSA](http://www.techblog.cz/kosmonautika/cnsa.html) – 11. 9. 2005
  * [JAXA](http://www.techblog.cz/kosmonautika/jaxa.html) – 5. 9. 2005
  * [ESA](http://www.techblog.cz/kosmonautika/esa.html) – 29. 8. 2005
  * [NASA](http://www.techblog.cz/kosmonautika/nasa.html) – 8. 8. 2005



