---
layout: post
title: Chytrý prach
categories: [Technologie]
permalink: /technologie/chytry-prach.html
---
# Chytrý prach

Má to být první krok k robotům o velikosti zrnka písku, ale mi se přece jen více líbí název "chytrý prach."

Jak se takový chytrý prach vyrábí? Chemici vzali křemíkovou destičku s pórovitým povrchem a na jednu stranu nanesli barevnou látku přitahující vodu (hydrofilní strana) a na druhou odpuzující vodu (hydrofobní strana). Tuto destičku poté rozdrtili vibracemi na prach. Prach to zrovna není – částečky mají velikost rovnou přibližně průměru lidského vlasu.

Když tyto miniaturní senzory nasypete do vody, uspořádají se tak, že jsou hydrofilní stranou natočeny k vodě a hydrofobní ke vzduchu. Barva, kterou vytvoří vám prozradí, že je to skutečně voda a ne třeba olej nebo jiná látka, která se nerozpouští ve vodě – takové látky přitahují hydrofobní stranu. Když do vody kápnete olej, tak se prach kolem této kapky otočí a je vidět jiná barva. Jelikož povrch prachu porézní, tak s tím jak "nasakuje" tekutinu, mění předvídatelně barvu a tím můžeme dále zpřesňovat výsledky našeho pozorování.

Cílem vědců je vynalézt takový prach, který by umožnil rychle měřit čistotu vzduchu, vody nebo by byl schopen v lidském těle nalézt určitou látku a dal o tom vědět.

Zdroj: [Self-Assembling Silicon Particles](http://ucsdnews.ucsd.edu/newsrel/science/smartdust.htm) (via [ScienceDaily](http://www.sciencedaily.com/))

