---
layout: post
title: Magnetické pole zvyšuje bod tání vody
categories: [Fyzika]
permalink: /fyzika/magneticke-pole-zvysuje-bod-tani-vody.html
---
# Magnetické pole zvyšuje bod tání vody

Za běžných okolností – tedy přesněji za "normálních podmínek" – je bod tání vody definovaný na 0 °C. Nečekané je, že jej můžeme ovlivnit tím, že vodu vystavíme silnému magnetickému poli.

## Stále záhadná voda

<div class="obry"><div class="leftbox"><img alt="Část mořské vlny" height="109" src="http://www.techblog.cz/images/voda-vlna.jpg" width="160"/></div></div> 

[Voda](http://en.wikipedia.org/wiki/Water) má skutečně pozoruhodné vlastnosti. Jsou to ty známé paradoxy zvětšujícího se objemu při zmrznutí čí chladnutí, ale také to, že její bod tání by neměl být vůbec tam, kde je, ale mnohem výše. Za to, že tam není, a tudíž také za to, že svět je takový, jaký je mohou (mimo jiné) [vodíkové můstky](http://biologie.upol.cz/metody/Slovnik/Vodikovy%20mustek.htm). Vědcům se díky nim podařilo magnetickým polem [ovlivnit bod tání](http://physicsweb.org/articles/news/8/12/4/1) vody.

## Vazby se zesílí

<div class="obry"><div class="leftbox"><img alt="Kus zmrzlé vody - led" height="117" src="http://www.techblog.cz/images/zmrzla-voda.jpg" width="160"/></div></div> 

Proč je to nečekané? Protože voda je [diamagnetická](http://en.wikipedia.org/wiki/Diamagnetism), a to by mělo znamenat, že na ni magnetické pole má velmi malý vliv. A přesto, že podle jakési rovnice by magnetické pole mohlo ovlivnit bod tání vody, ve skutečnosti bylo ovlivnění tisíckrát větší, než se čekalo. Opět jsou za tím schované vodíkové můstky. Protože molekulu vody tvoří atom kyslíku a dva atomy vodíku jsou na ní umístěny do V pod úhlem asi 105°, a proto že o atomu kyslíku můžeme uvažovat jako o záporně nabitém iontu a o vodících jako o kladně nabitých protonech, vytvoří tato konstelace elektrický dipól, a tak se navenek už nejeví jako elektricky neutrální. Dále také víme, že pohyb nabité částice je ovlivňován magnetickým polem. Díky tomu si dokáži představit (na základě klasické – tedy nekvantové – fyziky), že tepelně se pohybující částice vody jsou ovlivňovány tak, že se vodíková vazba stane silnější a tím se posune bod tání do vyšších teplot (Kladně i záporně nabité póly se pohybují přibližně stejně, ale jelikož mají opačný náboj, táhne je to k sobě).

## Diamagnetismus, monopóly a wiki

Když jsem se ve Wikipedii snažil najít vysvětlení [diamagnetismu](http://en.wikipedia.org/wiki/Diamagnetism), abych ho pochopil a byl schopen lidsky vysvětlit (jak vidíte, nepovedlo se – musím si konečně koupit [chytrou knihu](http://physics.fme.vutbr.cz/ufi.php?Action=&Id=88)), narazil jsem na zajímavé povídání o [magnetických monopólech](http://en.wikipedia.org/wiki/Magnetic_monopoles) – [diskuze](http://en.wikipedia.org/wiki/Talk:Magnetic_monopole). Bylo by to na samostatný článek, ale opravdu mi magnetické monopóly pěkně zapadají do mého chápání fyziky. Mě se ale na to nikdo neptá.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
Piki &ndash; [WWW](http://www.piki.zh4a.sk/) &ndash; 12.12.2004
</div>

Nikto sa nepýta? Treba si položiť básnickú otázku a zodpovedať si ju. Tento článok o magnetizme by tak mohli nasledovať podobne dobré a zaujímavé pre laikov. Popularizácie vedy nie je nikdy dosť.

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 12.12.2004
</div>

Díky za povzbuzení, opravdu by to mohlo být zajímavé, takže snad nějaké to pokračování bude.

<div class='comment-item-header' markdown=1>
[Tomáš](mailto:mrhill@seznam.cz)  &ndash; 27.2.2005
</div>

Musím se připojit ke komentáři pana Pikiho. [1] Dále bych se Vás, pane Martine, chtěl zeptat, jestli jste se již připojil k týmu redaktorů serveru Osel, jak jste dostal nabídnuto v jednom článku s tematikou nanotechnologií. Tomáš

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 28.2.2005
</div>

Ano, připojil jsem se několika články; už jsem jim nasliboval hromadu dalších, ale nějak mi teď nevychází čas. Nebo se spíš nescházi čas a chuť psát. :-(

<div class='comment-item-header' markdown=1>
[Tomáš](mailto:mrhill@seznam.cz)  &ndash; 28.2.2005
</div>

ad [4]:To jsem rád, články od Vás si vždycky rád pročítám, protože jsou čtivé a zároveň obsahují poměrně velké množství zajímavých informací. Pevně věřím, že se Vám čas a chuť psát opět brzy sejde.. :)Tomáš

<div class='comment-item-header' markdown=1>
[Mike](mailto:enklavam@centrum.cz)  &ndash; 18.5.2005
</div>

Jsou to fakt dobré články.už je mam skoro všechny přečtené,tak kdyby se náhodou našel čas i chuť,napište zase něco.Díky!

</section>