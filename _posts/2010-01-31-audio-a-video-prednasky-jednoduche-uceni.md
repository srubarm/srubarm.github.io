---
layout: post
title: Audio a video přednášky – jednoduché učení!
categories: [Ostatní věda]
permalink: /veda/audio-a-video-prednasky-jednoduche-uceni.html
---
# Audio a video přednášky – jednoduché učení!

Od té doby, co jsem začal pracovat, se učení a rozšiřování přehledu se stalo obtížnější. Sledování video přednášek mi přineslo mnoho zajímavých vědomostí. A je to tak jednoduché. Jen se posadím před televizi, dívám se a vzdělávám se.

## Profesionálně vytvořené kurzy

<div class="obry" style="width:187px"><div class="leftbox"><img alt="The Teaching Company logo" height="27" src="http://www.techblog.cz/images/TTC_logo.jpg" width="170"/></div>Výborné audio a video přednášky<br/>Credit: The Teaching Company</div> 

Nejlepší možností je dívat se na profesionálně vytvořené kurzy, které jsou přizpůsobené lidem, jako já, kteří se chtějí jednoduše naučit něco extra a v ideálním případě to "něco" pochopit už při sledování přednášky bez nutnosti věnovat učení extra čas. To znamená, že přednášky se jednomu tématu věnují do podrobna, vysvětlují od základů a někdy nejdou příliš do hloubky. To je na škodu, pokud už o tom tématu něco víte. Nicméně pro témata, která neznáte je to ideální. Můj nejoblíbenější kurz byl o [neurobiologii](http://www.teach12.com/ttcx/coursedesclong2.aspx?cid=1597), o které jsem nevěděl absolutně nic a kurz mě naučil základy. Není to nic, co by mi pomohlo dostat se na medicínu, ale aspoň jsem se naučil základní pojmy.

Obecně kurzy [The Teaching Company](http://www.teach12.com/teach12.aspx) jsou výborné. Jsou vedeny kvalitními profesory, kteří jsou experti v dané oblasti a ještě navíc umí učit. Každý kurz má obvykle 24 lekcí a každá trvá půl hodiny, rozsáhlejší témata mají i více lekcí. Půl hodinová délka se mi zdá ideální, protože se bez problému dokážu plně soustředit, a když chci více, tak prostě jen pokračuji v dívání. Kurzy jsou také většinou k dispozici v audio podobě, takže můžete poslouchat a učit se cestou do práce i z práce. Já naštěstí netrávím půl dne dojížděním, tak využívám většinou video přednášky. Video má v porovnání s audiem výhodu v tom, že mi pomáhá se více soustředit. Učení je tedy efektivnější.

Nevýhodou tohoto typu kurzů je, že jsou poněkud drahé a jsou v angličtině. Kvalita ovšem stojí za to.

## Přednášky na internetu

<div class="obry" style="width:187px"><div class="leftbox"><img alt="Google Video search results screenshot" height="82" src="http://www.techblog.cz/images/Fullscreen capture 31012010 142245.jpg" width="170"/></div>Výsledky dotazu: <a href="http://video.google.com/videosearch?q=lectures&amp;emb=0&amp;aq=f#emb=0&amp;q=theory+of+relativity+lectures&amp;view=3">"general theory of relativity lectures"</a> na Google Video</div> 

Pokud se vám nákup profesionálních kurzů nezamlouvá, je tady [Google Video](http://video.google.com/). Když zadáte do vyhledávání "lectures" a příslušné téma jako ["lectures physics"](http://video.google.com/videosearch?q=lectures+physics&emb=0&aq=f#) objevíte spoustu přednášek. [Vyhledávání přednášek](http://video.google.com/videosearch?q=přednášky&emb=0&aq=f#) v češtině také něco najde, ale zdaleka ne tak mnoho a rozsah témat je omezený. Další nevýhodou je, že přednášky nejsou cíleny na někoho, kdo se chce dívat a zároveň učit, obvykle jsou to záznamy vysokoškolských přednášek, které jsou obtížněji stravitelné.

## Se učit, se učit, se učit

Nepřetržité vzdělávání je nutností, ať už pracujete v jakémkoliv oboru. Rozšiřování obzorů i v oblastech, o kterých jsem nic nevěděl, mi přineslo mnoho užitečného a určitě v tom budu pokračovat. Trénink mozku je náročný a dlouhotrvající proces. Když se mu budu věnovat každý den trochu, věřím že výsledky v podobě dobrého přehledu a lepšího porozumění světa se dostaví. Ale někdy je třeba odstoupit od video přednášek a přistoupit ke knihám a dalším tištěným publikacím, které stále jako jediné zachycují skutečnou hloubku současné vědy a lidského poznání.

