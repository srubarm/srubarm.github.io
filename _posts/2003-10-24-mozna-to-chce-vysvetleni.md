---
layout: post
title: Možná to chce vysvětlení…
categories: [Osobní]
permalink: /osobni/mozna-to-chce-vysvetleni.html
---
# Možná to chce vysvětlení…

Abyste nemuseli žít v nejistotě, tak bych chtěl vás, své čtenáře, ujistit, že rozhodně s psaním Techblogu nekončím. Psaní weblogu mi totiž více dává, než bere. Poslední dobou jsem ale odvyknul sezení u počítače a ani když se ve škole dostanu k internetu, tak nemám moc chuť surfovat, natož psát blog. Taky jsem zjistil, že mít více blogů není až zas tak dobré. Uvidím, co s tím udělám, protože do Techblogu nemohu přispívat odkudkoliv.

Z blogistického pohledu má "tvůrčí nečinnost" blogosféru nijak nepoznamenala. Teprve [včera si toho všimnul](http://www.continue.cz/2003-10.html#231048) (Z hlediska – co není na blogu, jako by nebylo.) [Míra Kučera](http://www.continue.cz/), který to stejně udělal jen pro to, abych na něj odkázal a pochválil ho za to, že asi po sto letech zavedl na svém blogu trvalé odkazy. Bravo!

BTW V Afgánistánu bylo fajn.

