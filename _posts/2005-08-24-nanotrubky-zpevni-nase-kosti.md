---
layout: post
title: Nanotrubky zpevní naše kosti
categories: [Nano]
permalink: /nano/nanotrubky-zpevni-nase-kosti.html
---
# Nanotrubky zpevní naše kosti

Představte si, že byste měli kosti tak pevné, že byste si je sami nemohli zlomit. Skákali byste z deseti metrů a nic by se vám nestalo. A když už byste si něco zlomili, lékaři by vám píchli injekci nanotrubek a za týden byste měli po problému.

## Nanotrubky nahradí kolagen

<div class="obry"><div class="leftbox"><img alt="Hydroxyapatit uchycený na upravených nanotrubkách" height="198" src="http://www.techblog.cz/images/hydroxyapatit-zachyceny-na-nanotrubkach.jpg" width="170"/></div>Hydroxyapatit uchycený <br/>na upravených nanotrubkách<br/>Credit: University of California</div> 

Základ našich kostí tvoří organický [kolagen (pdf 166 kB)](http://www.google.com/url?sa=t&ct=res&cd=1&url=http%3A//www.google.com/url%3Fsa%3Dt%26ct%3Dres%26cd%3D1%26url%3Dhttp%253A//www.google.com/url%253Fsa%253Dt%2526ct%253Dres%2526cd%253D1%2526url%253Dhttp%25253A//chemicke-listy.vscht.cz/docs/full/archiv/2000-PDF/06-PDF/371-379.pdf%2526ei%253D01kMQ5G6OrOEwQHHj5mnBw%26ei%3D01kMQ5G6OrOEwQHHj5mnBw&ei=01kMQ5G6OrOEwQHHj5mnBw) a anorganický [hydroxyapatit](http://www.azom.com/details.asp?ArticleID=107) (Ca10(PO4)6(OH)2). Kolagen tvoří základní strukturu kolem které se tvoří minerální hydroxyapatitová struktura. K naší smůle ani jedna z těchto látek sama o sobě není příliš pevná. Proto vědce napadlo, že by základní strukturu [mohli vytvořit](http://www.eurekalert.org/pub_releases/2005-07/acs-nin070705.php) z dnes nejpevnějšího známého materiálu – nanotrubek. [Nanotrubky](http://www.techblog.cz/nano/nanotubes-nanotrubky.html) by nahradily kolagen a mohl by se na nich mineralizovat hydroxyapatit. Problém byl v tom, že hydroxyapatit není schopen "držet" na obyčejných nanotrubkách, protože ty neumí přijmout kladný iont vápníku. Proto bylo [nutné nanotrubky upravit](http://pubs.acs.org/cgi-bin/abstract.cgi/cmatex/2005/17/i12/abs/cm0500399.html) sloučeninami fosforu a síry. Potom už na nanotrubkách mohl hydroxyapatit bez problémů krystalizovat. Za 14 dní na nich vyrostly krystaly tlusté 3 μm.

## Kosti pevnější než ocelové

<div class="obry"><div class="leftbox"><a href="http://www.techblog.cz/images/hydroxyapatit-na-upravenych-nanotrubkach.jpg"><img alt="Hydroxyapatit vykrystalizovaný na podkladu z upravených nanotrubek" height="133" src="http://www.techblog.cz/images/hydroxyapatit-na-upravenych-nanotrubkach-nahled.jpg" width="170"/></a></div><a href="http://www.techblog.cz/images/hydroxyapatit-na-upravenych-nanotrubkach.jpg">Zvětšit</a><br/>Hydroxyapatit vykrystalizovaný <br/>na podkladu z upravených nanotrubek<br/>Credit: University of California</div> 

Vysoká pevnost nanotrubek navádí ke spekulacím o tom, jak pevné budou kosti, jejichž základ budou tvořit. Kostní implantát z pěny tvořené nanotrubkami by mohl pomoci rychlému hojení těžkých zlomenin. Existuje možnost, že by jednoduše stačilo vstříknout nanotrubky jehlou do místa zlomeniny jako dodání potřebného stavebního materiálu. Ovšem kdybyste měli jedno místo v kosti mnohem pevnější než okolí, mohla by se kost snadno zlomit hned vedle (z důvodu koncentrace napětí na takovém místě). To by bylo jistě nežádoucí. Proto si myslím, že bude možné nechat si vpravit nanotrubky do všech kostí a tím je zpevnit. Předcházeli bychom tak osteoporóze nebo ji i léčili. Sportovci by byli druzí, kteří by to vyzkoušeli. První by byli vojáci. Bojovník, který jen těžko může zlomit ruku i nohu je k nezaplacení.

## Co udělají nanotrubky v lidském těle

Toxicita nanotrubek pro lidský organismus nakonec rozhodne o tom, zda je budeme moci využít v jakýchkoli medicínských aplikacích. Zatím z této oblasti mnoho poznatků nemáme. Víme, že myš, které bylo do krve vpraveno 0,5 mg obyčejných nanotrubek [uhynula po 90 dnech](http://www.i-sis.org.uk/nanotubestoxic.php), zatímco obsahovaly-li nanotrubky příměs železa, k úhynu nedošlo. Také víme, že se nanotrubky mohou [dostat čichovým nervem do mozku](http://www.osel.cz/index.php?obsah=6&clanek=542) a tam způsobit záněty. Vědci se ovšem snaží různými způsoby udělat nanotrubky neškodné pro organismy. Například zvýšením jejich smáčivosti.

## Velký pokrok v medicíně

Ať už to budou nanotrubky nebo [jiné nanočástice](http://www.scienceworld.cz/sw.nsf/0/4FA02AC973073DACC1256E970048FDFD?OpenDocument&cast=1), je jisté, že nanotechnologie přispěje k velkému pokroku v medicíně. Už dnes se využívají povlaky hydroxyapatitu na kloubních implantátech a další metody iniciace tvorby zničených kostí. Pokud je mi známo, žádný implantát využívající mřížku z nanočástic není v klinickém testování, ale rychlý pokrok v tomto oboru ukazuje, že nebude dlouho trvat, než se nanotechnologie dostane do běžné lékařské praxe.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
al-ash &ndash; [WWW](http://al-ash.blogspot.com) &ndash; 25.8.2005
</div>

při skoku z deseti metrů by se skokanovi dost možná odhrnulo vazivo a patu yvstýlající chrupavky,stejně takby to bylo často s lámáním kostí...kosti by vydržely nicméně o to víc by byly namáhány klouby,které yb to asi často odnášely(mimoto:zlomenina nebude patřit k nejčastějším bojovým zraněním,ani sportovcům se příliš často nelámou )-vpravení nanotrubek do kostí(nejsou žádné dutiny,snad jen cévy,ale ty není možno ucpat jen tak) mi připadá dost nereálné,navíc jak adresovat ty nanotrubky...jak je donutit usadit se jen na potřebných místech a jak jima vytěsnit stávající kolagen(navíc bych se potom třeba obával příliš pružných kostí které by se běžně při chůzi ohýbaly,protože zvládnout inženýrovat vlastnosti takového kompozitu:anorganická složka kosti a nanotrubky by bylo velmi složité)...tohle je možná námět na bioware z shadowrunu ale ve skutečnosti budou kosti jednou z posledních zlepšovanýchh částí těla

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 25.8.2005
</div>

[1] Díky za velmi zajímavý komentář. Při skoku z deseti metrů by se skokanovi URČITĚ něco stalo a nejspíš by to odneslo více kloubů. Bylo to v motivačním úvodu a myslel jsem to s rezervou. Kosti se určitě nelámou běžným pěšákům a ani nepředpokládám, že by se je vyplatilo nějak vylepšovat. Ale pro speciální jednotky bojující také muž proti muži se jistě se zlomeninami potýkají častěji. A až se nasadí (mechanické) prostředky zvyšující svalovou sílu, tak pevnější kosti budou nutností.Problém vpravení nanotrubek do kostí neexistuje. Nanotrubky projdou čichovým nervem do mozku a prostor v jednotkách nanometrů (tloušťka nanotrubek) se vždy najde. Existuje problém vhodného umístění nanotrubek v kostech, vyplavování nanotrubek do jiných částí těla a jejich toxicita. Nedá se hovořit o inženýrském návrhu nějakého kompozitu, jelikož jsme tvrdě svázáni tím, jak naše tělo funguje a co mu škodí.Problémy, které řešíme dnes, budou vědci řešit tak nejdřív za dvacet let.

<div class='comment-item-header' markdown=1>
al-ash &ndash; [WWW](http://al-ash.blogspot.com) &ndash; 25.8.2005
</div>

[2]"Problém vpravení nanotrubek do kostí neexistuje. Nanotrubky projdou čichovým nervem do mozku a prostor v jednotkách nanometrů"jenže takovéto nanotrubky nemají žádný efekt...pokud nejsou v podobě obrovských lineárních makromolekul,nýbrž jen "prášku"(tedy nadrobno nasekané nanotrubky)ztrácejí své úžasné vlastnosti...například tu pevnost(můžou u sebe určitě držet wan der waalsovyma nebo jinýma slabýma vazbama{ale budou u sebeb "přichycené" spíše stěnama etc..nebudou tvořit tak pěkná monomolekulární vlákna} ovšem uhlíkové atomy v  nanotrubkách drží pospolu řádově silnějšíma kovalentníma vazbama)...a do kostí by bylo nutno vpravovat tím pádem dlouhá vlákna nanotrubek...aby se jejich pevnost projevila-což je opravdu velmi obtížně realizovatelné

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 26.8.2005
</div>

[3] Podle mě je každá nanotrubka obrovská lineární nanotrubka. Pro Tvé chápání zpevnění kostí by bylo potřeba nanotrubek dlouhý jako kost sama a o něčem takovém zatím nikdo neuvažuje. Jde o zpevnění kosti na úrovni její struktury podobně, jako se nanotrubky přidávají do přyskyřicových komopozitů.S pevností vazeb máš samozřejmě pravdu, ale nanotrubky by v kostech byly chemický vázány spíše k iontům vápníku než mezi sebou.

</section>