---
layout: post
title: Voda na pólech Marsu
categories: [Mars]
permalink: /mars/voda-na-polech-marsu.html
---
# Voda na pólech Marsu

Sonda [Mars Odyssey](http://mars.jpl.nasa.gov/odyssey/), která zkoumá složení povrchu a podpovrchových vrstev Marsu, zjistila, že na pólech Marsu je více vody, než jsme si dosud mysleli a než vyplývalo z jejich předchozích měření. Bylo to tím, že v zimním období je na Marsových pólech vrstva suchého ledu (zmrzlý oxid uhličitý), který zakrýval běžný vodní led. Sonda pro měření složení půdy používá detektor s neutronovým a gama zářením, který dává přesné výsledky do cca 1m hloubky. Dále je vybavena výškoměrem, který ovšem nedává příliš přesné výsledky, ale používá se k doplnění měření detektorem (např. vypařená výška suchého ledu). Na [obrázku rozložení vodního ledu](http://www.jpl.nasa.gov/images/mars/odyssey-062603-summer-browse.jpg) (led modře) je vidět, že zabírá opravdu nezanedbatelnou rozlohu.

Můžete se podívat, kde se právě [Mars Odyssey nachází](http://mars.jpl.nasa.gov/odyssey/mission/rightnow.html) (aktualizace co 10 minut).  
Zdroj: [NASA's Odyssey Orbiter Watches a Frosty Mars](http://www.jpl.nasa.gov/releases/2003/91.cfm).

