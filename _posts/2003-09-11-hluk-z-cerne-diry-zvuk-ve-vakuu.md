---
layout: post
title: Hluk z černé díry – zvuk ve vakuu
categories: [Astronomie]
permalink: /astronomie/hluk-z-cerne-diry-zvuk-ve-vakuu.html
---
# Hluk z černé díry – zvuk ve vakuu

Tak nevím, jestli editor [ScienceWorldu](http://www.scienceworld.cz/) čte Techblog, ale když jsem si včera stěžoval na jeho beznadějnou neaktuálnost, netušil jsem, že mě předběhne. :-) Už včera jsem zaregistroval článek [Chandra 'hears' a black hole](http://www1.msfc.nasa.gov/NEWSROOM/news/releases/2003/03-152.html), ale byl jsem líný ho blognout. A ono se mi to vymstilo. :-)

Dovolím si tedy doplnit článek [Zpívající černá díra](http://www.scienceworld.cz/sw.nsf/ID/DADB6B16503B0051C1256D9E00352401) o několik svých postřehů.

Černá díra hraje na notu ~~B moll~~ ~~snížené~~ B, ale neměli bychom možnost ji slyšet, protože je o 57 oktáv níže než střední C (Nejsem hudebník, ale pojem "střední C" se mi nějak nezdá; myslím, že tušíte, oč jde.). Docela by mě zajímalo, jak by zněla černá díra, kdyby se její "hudba" převedla do pro nás slyšitelné tóniny a přiměřeně zrychlila. Tím samozřejmě nemyslím pouze tón ~~B moll~~ ~~snížené~~ B. _(Za upozornění děkuji[Pinusovi.](http://linux.fjfi.cvut.cz/~pinus/) a [Petrovi](http://chinin.bloguje.cz/))_

Ale jak je možné, že jsme "nahráli" zvuk černé díry přesto, že se nešíří vakuem? Podivil se tomu i čtenář pod článkem na Scienceworldu. Je to prosté. My černou díru ve skutečnosti neslyšíme. Jak už napovídá ten fakt, že měření bylo provedené rentgenovou observatoří [Chandra](http://chandra.harvard.edu/) a ne mikrofonem. Tou byla změřena vlnová délka rentgenového záření kolem černé díry. Ta odpovídá teplotě a tlaku plynu v okolí ČD. A jelikož zvuk je v podstatě proměna tlaku v materiálu, byli jsme schopni zjistit, jak černá díra zní.

Kdyby vlnová délka zvuku vysílaného černou dírou byla kratší, tak bychom ho možná ani nezjistili, protože změny teploty v plynu by byly pod rozlišovací schopností Chandry. Takže ČD nemusí znít jen hluboce, vyšší tóny pouze nemusíme slyšet. Ale to už asi moc spekuluji.

"Poslouchali" jsme také infrazvuky z Jupiteru, ale k tomu jsem žádný relevantní odkaz nenašel.

