---
layout: post
title: Kanada je nová ropná velmoc
categories: [Technologie]
permalink: /technologie/kanada-je-nova-ropna-velmoc.html
---
# Kanada je nová ropná velmoc

S tím jak jdou ceny ropy nahoru, hledají aktivněji i nová naleziště. Najít obyčejnou ropu je už obtížné, ale když vezmete zavděk asfaltem, najednou se z Kanady stane ropná velmoc s největšími zásobami ropy na světě. Jak je to možné? Může za to bitumen.

## Co je to bitumen?

<div class="obry"><div class="leftbox"><img alt="Ropná pumpa v poušti" height="195" src="http://techblog.srubar.net/images/ropna-pumpa-v-pousti.jpg" width="170"/></div></div> 

Bitumen je v doslovném překladu z angličtiny asfalt. V souvislosti s těžbou ropy v Kanadě jde o přírodní asfalt, který vzniknul tak, že ropa kdysi vytekla do písku v okolí dnešního města Fort McMurray v kanadské provincii Alberta. To, co mohlo, se z ní vypařilo a zůstal asfalt smíchaný s pískem. Jedná se o návrat k těžbě asfaltu po několika stoletích. Když se ropa příliš nevyužívala, těžil se asfalt, ani ne tak na stavbu cest jako na utěsnění lodí. S rozmachem zpracování ropy se asfalt stal vedlejším produktem po destilaci lehčích uhlovodíků a z lodí se přesunul na silnice. Nyní, když je ropy nedostatek, začíná se těžba asfaltu opět vyplácet. Tentokrát neděláme asfalt z ropy, ale ropu z asfaltu.

## Jak vznikne z asfaltu ropa?

<div class="obry"><div class="leftbox"><img alt="Hrubý asfalt držený v bílých rukavicích" height="116" src="http://techblog.srubar.net/images/asfalt-v-rukavicich.jpg" width="170"/></div></div> 

Nejdříve se z asfaltu musí odstranit pevné nečistoty, což je zejména písek. To se provede smísením bitumentu horkou vodou a rozpouštědly a následnou filtrací. Tak dostaneme čistý asfalt – to jsou velmi molekuly uhlovodíku, které mají k ropě daleko. Musí nastoupit další operace – krakování, čili dělení dlouhých molekul těžkých uhlovodíků na menší. Provádí obvykle buď vodní parou za vysokých teplot, nebo za nižších teplot vodíkovým plynem za přítomnosti katalyzátorů. Vzniklá ropa má výbornou kvalitu a neobsahuje síru, která ropu obvykle degraduje.

## Je to zlatý důl

Rčení o zlatém dolu bude brzy nahrazeno ropným dolem. Náklady na výrobu jednoho barelu ropy tímto způsobem jsou asi jen 10 dolarů. Je-li dnes cena ropy výše než na 60-ti dolarech; výše marže je skutečně impozantní. Náklady jsou nízké i přesto, že pro jeden barel ropy, je nutné vytěžit 2 tuny bitumenu a přeměna asfaltu v ropu je tak energeticky náročná, že se plánuje v dané oblasti postavit jadernou elektrárnu speciálně pro účely těžařů.

## Trh se začíná hýbat

<div class="obry"><div class="leftbox"><img alt="Sídlo francouzské firmy Total" height="106" src="http://techblog.srubar.net/images/sidlo-firmy-total.jpg" width="170"/></div></div> 

Ropná společnost Total [oznámila koupi](http://news.yahoo.com/news?tmpl=story&u=/cpress/20050802/ca_pr_on_bu/deer_creek_2) firmy [Deer Creek](http://www.deercreekenergy.com/), která plánuje v Kanadě těžit ropu výše popsaným způsobem. Akcie kupované společnosti hned vyskočily o 39 %, čímž se z nich stala nejhorší investice tohoto typu. Total už vlastní 50 % jiné "bitumenové společnosti"; je vidět, že myslí dopředu. Ale i na vás ještě čeká mnoho společností spoléhajících na rizikové investory. Ropy v bitumenu je dost. V Kanadě nejméně pro rentabilní výrobu 174 miliard barelů ropy.

Dokud někdo nevymyslí způsob skladování vodíku za stejných nákladu jako ropných derivátů, ropné společnosti se o své zákazníky bát nemusí.

## Další články speciálu Energetická krize:

  * [Úsporné žárovky](http://www.techblog.cz/veda/usporne-zarovky.html) – 9. 1. 2006
  * [Vstřikování vody do motoru](http://www.techblog.cz/technologie/vstrikovani-vody-do-motoru.html) – 7. 1. 2006
  * [Plastové solární články s vyšší účinností](http://www.techblog.cz/technologie/plastove-solarni-clanky-s-vyssi-ucinnosti.html) – 17. 10. 2005
  * [Vodík vyrobíme v autě a budeme tankovat vodu](http://www.techblog.cz/technologie/vodik-vyrobime-v-aute-a-budeme-tankovat-vodu.html) – 13. 9. 2005
  * [Palivové články pro přenosná zařízení](http://www.techblog.cz/technologie/palivove-clanky-pro-prenosna-zarizeni.html) – 30. 8. 2005
  * [Solární články ze špinavého křemíku](http://www.techblog.cz/technologie/solarni-clanky-ze-spinaveho-kremiku.html) – 22. 8. 2005
  * [Těžba ropy na Aljašce asi projde](http://www.techblog.cz/technologie/tezba-ropy-na-aljasce-asi-projde.html) – 15. 8. 2005
  * Kanada je nová ropná velmoc – 3. 8. 2005
  * [Slunečnicový olej pro výrobu vodíku](http://www.techblog.cz/technologie/slunecnicovy-olej-pro-vyrobu-vodiku.html) – 25. 8. 2004




<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
Jirka &ndash; [WWW](http://www.jirkacech.com/) &ndash; 4.8.2005
</div>

Pekne, techblog po dlouhem spanku ted docela jede. Bravo Martine!

<div class='comment-item-header' markdown=1>
Ramsoft &ndash; [WWW](http://www.ramsoft.borec.cz) &ndash; 4.8.2005
</div>

jojo velmi zajímavé čtivo. Nevíte jak je to s projektem http://www.autonavzduch.cz/ ?

<div class='comment-item-header' markdown=1>
Jamesek  &ndash; 4.8.2005
</div>

Pěkné ...jen dotaz: "Náklady na výrobu jednoho barelu ropy tímto způsobem jsou asi jen 10 dolarů". pro jeden barel ropy, je nutné vytěžit 2 tuny bitumenunení to nějaké levné?

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 4.8.2005
</div>

[1] To víš, snažím se vytvořit důstojné prostředí pro publikaci Tvého špičkového článku.[2] Auto na vzduch je sice zajímavý projekt, ale neřeší problematiku nedostatku energetických zdrojů. Slačený vzduch, kterým má být toto auto poháněno se musí stlačit s využitím klasicky vyrobené energie, ale je to také řešení, když budeme elektřinu získávat z jaderných elektráren a obnovitelných zdrojů.[3] Je to málo, ale když tuna uhlí stojí ještě méně, tak to určitě není nerálné. Část informací (včetně této) jsem čerpal z NG červen 2OO4. http://www.national-geographic.cz/detail.asp?id=613#tem4

<div class='comment-item-header' markdown=1>
Petr  &ndash; 13.11.2005
</div>

Zdravím, dost dobře nechápu, jaký je smysl tohoto článku. Vždyť se tyto informace dají najít skoro všude, samozřejmě hovořím o zahraničních webech. Tak jaký je důvod? Cvičíte si překlady z angličtiny? Navíc některé z informací byly v době psaní tohoto článku až dva roky zastaralé, což je docela dlouhá doba, když vezmete v úvahu, že těžba z živičných písků jde v Albertě právě v posledních dvou až třech letech prudce nahoru. Ale jinak se to dá číst.

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 13.11.2005
</div>

[5] Smyslem článku je přinášet informace čtenářům tohoto webu. Ne každý umí anglicky a i ten, kdo umí, si raději přečte výtah toho nejzajímavějšího z několika článků, než aby to sám hledal.Je mi líto, že Vám článek nic nepřinesl.

<div class='comment-item-header' markdown=1>
[Michala](mailto:neřeknu)  &ndash; 10.10.2006
</div>

no tak me se tenhle članek docela libi ,protože ten kdo chce v něm najde docela zajimavo i ja jsem v nem našla to co sem chtela vedet takže dik

<div class='comment-item-header' markdown=1>
[Eda 13](mailto:drasar@atlas.cz)  &ndash; 31.7.2008
</div>

Martine děláš to dobře. Já jsem např. právník, ale původně jsem vystudoval techniku. Vyhovují mě stručné výtahy z technických temat. Udržuji si tak alespoň průřezově přehled o postupech v různých technických disciplínách nebo problematikách. Přesto, že jsem již x let profesně zaměřen mimo technickou oblast, domnívám se, že aktuální seriozní informovanost o průběhu probíhajícího technického /a nejen technického/ rozvoje je součástí průběžného vzdělávání. Takže ještě jednou: Velice Ti Martine děkuji. Přál bych si, aby mladých mužů tvého typu, /kteří vědí co chtějí a pokouší se to skutky, nikoliv kecáním, realizovat/ bylo v tomto státě čím dál tím více. Ať se Ti daří!

</section>