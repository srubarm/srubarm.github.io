---
layout: post
title: Nový Concorde na obzoru
categories: [Technologie]
permalink: /technologie/novy-concorde-na-obzoru.html
---
# Nový Concorde na obzoru

Chtěli byste obletět polovinu světa za šest hodin? V roce 2020 se vám to může splnit. Právě na tento rok je plánováno uvedení do provozu nástupce legendárního Concorde. Francie s Japonskem se dali dohromady, aby vytvořili letoun, který jej překoná ve všech směrech.

## Špičková rychlost i dolet

<div class="obry" style="width:187px"><div class="leftbox"><img alt="Nový Concorde v letu" height="124" src="http://techblog.srubar.net/images/novy-concorde-sst.jpg" width="170"/></div>Credit: JAXA</div> 

Když Francie a Japonsko v polovině letošního června [podepsali dohodu](http://news.yahoo.com/news?tmpl=story&u=/ap/20050823/ap_on_bi_ge/japan_supersonic_jet) o společném vývoji nástupce Concorde, už byl tento [projekt rozjetý](http://www.jaxa.jp/missions/projects/engineering/aero/next/index_e.html) japonskou kosmickou agenturou [JAXA](http://techblog.srubar.net/kosmonautika/jaxa.html). Francouzské zkušenosti z vývoje starého Concorde se Japoncům budou velmi hodit při vývoji nového. Kladou si totiž nemalé cíle. Nadzvukový letoun by měl být schopen překonat vzdálenost mezi New Yorkem a Tokyem (11 tisíc km) za maximálně šest hodin. Letěl by dvakrát rychleji než rychlost zvuku – tedy asi 2500 km/h. Uveze až 300 cestujících. Jeho spotřeba paliva by také měla být velmi příznivá a hluk by neměl přesahovat dnešní běžné letouny. Nejobtížnější bude se vyrovnat se sonickým třeskem. Nad tím si dnes láme hlavy mnoho odborníků.

## Probíhají zkoušky

<div class="obry" style="width:187px"><div class="leftbox"><img alt="Model nového Concorde na zkušební raketě" height="136" src="http://techblog.srubar.net/images/novy-concorde-sst-na-rakete.jpg" width="170"/></div>Model nového Concorde <br/>na zkušební raketě<br/>Credit: JAXA</div> 

Nejdůležitější pro letové vlastnosti letounu, spotřebu a hluk je navržení optimálního tvaru trupu a křídel. Při vysokých nadzvukových rychlostech je každý detail rozhodující, protože křídlo s trupem jsou namáhány obrovskými aerodynamickými silami a tepelnou dilatací. Třeba trup Concorde se za letu pouze díky aerodynamickému ohřevu protáhl o 30 cm. Problémy to způsobuje hlavně těsněním nádrží a palivové soustavě vůbec. Hypersonické letouny často startují s tekoucími nádržemi, aby při jejich zahřátí na provozní teplotu netekly. Nemusíte se obávat, toto není případ ani starého Concorde a nebude ani jeho nástupce. Díky těmto záležitostem se nyní zkouší modely budoucího "supersonica" na raketách, které mu udělí dostatečnou rychlost.

Testy probíhají na základně Woomera v Austrálii (Té, co kdysi využívala [ESA](http://techblog.srubar.net/kosmonautika/esa.html)). První pokusný start v roce 2002 se nevydařil, protože při startu rakety se model od rakety při startu odtrhnul a model i raketa havarovali. Vědci pravděpodobně podcenili startovní zrychlení rakety. Další test proběhne začátkem září. Nyní by se podobný debakl neměl opakovat. Jestli bude experiment stojící 10 miliónů dolarů úspěšný, budou následovat další. Japonsko má již dnes k dispozici motory pro pohon nástupce Concordu. Jsou to turbínové motory schopné teoreticky dosáhnout rychlosti až Mach 5,5.

## Vysoké náklady na vývoj a vysoké výnosy

Už vzhledem k nákladům na jeden experiment je zřejmé, že celkové náklady na vývoj půjdou do miliard dolarů. Přesto když nový Concorde dosáhne předpokládaných parametrů, bude znamenat přelom v dopravě na dlouhých trasách. Na krátké trasy zbude [Airbus A380](http://techblog.srubar.net/technologie/airbus-a380.html). Kdo by nechtěl zkrátit nechutně dlouhé záoceánské lety na polovinu, při pouze o něco vyšší ceně. Dojde k většímu prohloubení rozdílu mezi nízkonákladovými a "vysokonákladovými" leteckými společnostmi. Nebude existovat turistická, bussiness a první třída. Turisté se budou kodrcat s nízkonákladovkami a ostatní si vychutnají rychlý nadzvukový let v pohodlí nástupce Concorde.

