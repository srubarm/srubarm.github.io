---
layout: post
title: Bouřlivé vesmírné počasí
categories: [Astronomie]
permalink: /astronomie/bourlive-vesmirne-pocasi.html
---
# Bouřlivé vesmírné počasí

Média nás dnes bombardují zprávami o dvou obrovských erupcích na Slunci a převelikém mraku zlých nabitých částic, který se nezadržitelně blíží k Zemi. Celkem pomíjím to, že nás tento oblak vůbec nemusí zasáhnout; část rozhovoru, která se věnovala právě tomu byla nečekaně vypuštěna, zato jsme byli vystrašeni tím, že už u nás erupce na Slunci výpadek elektřiny způsobila.

Neobvyklé na tomto jevu je hlavně to, že se odehrává asi tři a půl roku po maximu jedenáctileté periody sluneční aktivity. Ještě minulý týden byla sluneční aktivita velmi slabá a tento týden v úterý (21. říjen) došlo k těmto erupcím. (Škoda, že nevím, kdy to přesně bylo. Asi bych si to spojil s jistou událostí ve škole. :-) Je údajně možné, že dojde k dalším, podobně velkým, erupcím.

Čerpal jsem z článku [Sun Erupts With Intense Activity](http://www.sciencedaily.com/releases/2003/10/031024062659.htm).  
Ti, kteří se Slunce obávají, mohou sledovat aktuální (den staré) [fotky Slunce](http://sohowww.nascom.nasa.gov/data/realtime-images.html) z observatoře [SOHO](http://sohowww.nascom.nasa.gov/).

