---
layout: post
title: Více než rok bez příspěvku. Co se děje?
categories: [Osobní]
permalink: /osobni/vice-nez-rok-bez-prispevku-co-se-deje.html
---
# Více než rok bez příspěvku. Co se děje?

Na Techblogu se již více než rok neobjevil žádný nový příspěvek. Avšak Techblog neskončil. Dokud žije jeho autor, žije i Techblog. Od posledního článku se toho událo opravdu hodně.

## Studentská organizace BEST

<div class="obry" style="width:187px"><div class="leftbox"><img alt="Logo of BEST (Board of European Students of Technology)" height="90" src="http://www.techblog.cz/images/best-logo.gif" width="170"/></div></div> 

První zásadní změnou v mém životě bylo, že jsem se začal velmi angažovat na mezinárodní úrovni studentské organizace [BEST](http://www.best.eu.org/) (Board of European Students of Technology) a popsat to by znamenalo vydat menší knihu. V zásadě se dá říct, že rychlejší osobní rozvoj jak za poslední rok jsem ještě nezaznamenal. Člověk se v takové organizaci naučí jednat s lidmi, naučí se vidět rozdíly mezi povahami lidí z různých zemí, aby si nakonec uvědomil jak jsme všichni strašně stejní a zároveň neuvěřitelně rozdílní bez ohledu na národnost. Taky mě překvapilo, že toho člověk může zvládnout mnohem více, než si myslí, jen když je přesvědčen o tom, že to zvládne a dokáže trochu koordinovat svůj čas. Návštěva naprosté většiny evropských zemí v uplynulém roce je už jen ta pověstná třešnička na dortu.

## Erasmus na Glasgow University

<div class="obry" style="width:187px"><div class="leftbox"><img alt="Přední část Glasgow University s věží" height="241" src="http://www.techblog.cz/images/glasgow-university-tower.jpg" width="170"/></div>Jeden z pohledů na hlavní budovu Glasgow University</div> 

V druhé polovině roku jsem se vydal na "povinný" studijní výjezd na [Glasgow University](http://www.gla.ac.uk/), která se nachází, jak již můžete dle názvu tušit, ve Skotsku – čili ve Velké Británii, kterou se však Skotsko snaží mermomocí nebýt. Zažívám tady úžasnou mezinárodní atmosféru a potkávám lidi z celého světa – od Japonska po Jižní Ameriku. Vychutnávám si život v trochu odlišné společnosti, než je ta Česká a zápolím se Skotským přízvukem, pod jehož vlivem angličtina nezní jako angličtina, ale spíše jako jazyk, který ani není indoevropský. Také jsem si našel partnerku, která překvapivě není ze Skotska, nýbrž z Nového Zélandu. Celkově se rozhodně nemám špatně.

## Budoucnost Techblogu

Techblog žije a bude žít dále. Rozhodně jej doporučuji zanechat ve vašich čtečkách. Jeho obsah se nejspíše lehce změní a přejde od teoretických článku více k životní praxi. Věda a technika samozřejmě zůstane jedním z témat, ale pohled na ni nebude tvořit kompozice z několika článků v angličtině.

Těším se na další psaní a věřím, že další článek vyjde dříve než za rok.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
Erix  &ndash; 11.4.2008
</div>

Neva, stále mám Techblog ve čtečce :-)

<div class='comment-item-header' markdown=1>
Pavlik  &ndash; 12.5.2008
</div>

no pravdupovediac som tu uz pekne dlho nebol ale ocividne som nic nezmeskal.. ale tak nikdy nezaskodi pozriet aj starsie clanky (opakovanie matka mudrosti) a hlavne ked su celkom dobre pisane.. a inac vela stastia v dalsom zivote a dufam ze skoro nieco nove pribudne ;-)

<div class='comment-item-header' markdown=1>
[Jiří Johan](mailto:johan.jiri@centrum .cz) &ndash; [WWW](http://www.volny.cz/jednooko/main/gpc/htm) &ndash; 3.6.2008
</div>

Dobrý den pane Martine.[2]Po delší odmlce jsem se podíval do Vašeho Techblogu a nalezl jsem tam kladnou odezvu na můj kratičký komentář zmiňující se o generátorech prostoročasů. Na projevený zájem Vám výše uvádím odkaz na web stránku kde, je stručný popis podstaty generátorů prostoročasů, ale existuje více mých článků a reakcí, které Vám najde Google, pokud zadáte heslo: generátory prostoročasů.Zatím jsem zaznamenal jen málo čtenářů, kteří by nové pojetí prostoročasu si byli vůbec ochotní připustit, spíše se ohánějí tím stádním názorem uznávaných autorit, které omílají stále dokola, že, čas plyne..., přičemž je to holý a neprokazatelný nesmysl.Pokud si přečtete moje dynamické pojetí prostoročasů, byl bych Vám, ale i ostatním čtenářům, kteří se s novým přístupem k definici času seznámí, vděčen, za jakoukoli otázku nebo i připomínku.V předchozích internetových diskuzích jsem musel spolknout i hrubé výbuchy zloby a vzteku.Jiří Johan, Čas neplyne, čas se musí vyrábět.

<div class='comment-item-header' markdown=1>
[chosse](mailto:chosse@seznam.cz)  &ndash; 29.1.2010
</div>

Jiří Johan, Čas neplyne, čas se musí vyrábět.A jestliže se vyrobí,pak tedy PLYNE? To se musí pohybovat,když plyne,vykazuje činnost,jak se to prokáže,že nějaký čas vůbec existuje?

<div class='comment-item-header' markdown=1>
[chosse](mailto:chosse@seznam.cz)  &ndash; 30.1.2010
</div>

Jsem přesvědčen,že čas vůbec neplyne,to co plyne je pohyb,ba dokonce tvrdím,že žádný není,to jen náš mozek vytváří z paměti iluzi času,každý snad ví,že z časového pohledu to co bylo před vteřinou už není,čas je jen v naší paměti,nikde jinde.

<div class='comment-item-header' markdown=1>
[chosse](mailto:chosse@seznam.cz)  &ndash; 17.2.2010
</div>

Vím,jak se prokáže reálná existence času.Je známo,že čas je složen z minulosti,přítomnosti a budoucnosti,minulost již není realitou a budoucnost ještě neproběhla,zbývá přítomnost a ta se neustále mění,tedy se pohybuje,říkáme,že čas běží,uvědomme si co běží či plyne nebo se i zastavuje, zrychluje,dilatuje atd.Ano jde o pohyb tedy energii,žádný čas.Nikdo nikdy neprokázal ani neprokáže reálnou existenci minulosti a bez reálné existence minulosti nemůže existovat ani reálný čas coby realita.Však úplně popřít existenci času také není možné,neboť je důležitou abstraktní součástí naší mysli,řekl bych přímo nezbytnou.A tak ponechme raději vše jak jest a neblbněme lidem hlavy různými paradoxy dvojčat,dilatacemi času,vztažnými soustavami či připitomnělém časocestovatelství,neboť vše jsou jen a jen triky s pohybem nebo naprosté nesmysly.

</section>