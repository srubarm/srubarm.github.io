---
layout: post
title: Předpovídání počasí
categories: [Ostatní věda]
permalink: /veda/predpovidani-pocasi.html
---
# Předpovídání počasí

Určitě víte, že předpovídání počasí je velmi složité. [Pavel](http://sps.rivil.com/) se v [diskuzi](http://www.elka.cz/denik/nazor.php?ide=122231&nick=techblog) pod spotem o [předpovídání zemětřesení](http://sweb.cz/techblog/2003-08.html#122231) podivil, že neumíme přesněji předpovídat počasí, i když k tomu máme velmi dobré prostředky. Problém je v tom, že nejsme schopni přesně zjistit podmínky, které na Zemi panují, v jednom okamžiku. A už vůbec jejich proměny do budoucnosti. Proto je předpověď počasí např. na jeden rok dopředu nereálná.

A co konkrétně nám v tom brání? Vždyť přece model zemského povrchu máme a dostatek měřících stanic taky. Může za to teorie chaosu. Ta tvrdí, že velmi malá změna počátečních podmínek velmi ovlivní výsledek. Jako příklad se obvykle dává, že mávnutí motýlích křídel v Indii způsobí bouři v New Yorku (samozřejmě po delší době). Méně obvyklý, ale pochopitelnější, příklad jsem kdysi vyčetl v knize, které byla předlohou pro film Jurský park. :-) Představte si kulečníkový stůl s jednou koulí, která je, na rozdíl od běžné koule, schopna se pohybovat velmi dlouho sama. Vypustíte ji na stůl a teoreticky jste schopni vypočítat, kde bude za 2 dny. Když se za dva dny podíváte, tak bude někde úplně jinde. I ty nejnepatrnější odchylky od ideálního (předpokládaného) stavu se zmnohonásobí, působí-li dost dlouho.

Pro přesnou dlouhodobou předpověď by musel být v modelu Země zahrnutý každý strom, barva vašeho auta i to, kudy jste s ním jeli, barva vašich vlasů i typ účesu. Z toho vyplývá, že dlouhodobě přesné předpovědi se asi nedočkáme.

[Úvod do teorie chaosu](http://archiv.tiscali.cz/mult/mult_center_teorie.392365.html) – je tam trochu zapleteno to, že nejsme schopni nic změřit s absolutní přesností, což s teorií chaosu přímo nesouvisí.  
[Stručně o teorii chaosu](http://www.janouchnet.com/www/t34_cz.htm)  
[Teorie chaosu skutečně komplexně](http://chaos.host.sk/)  
[Weather underground](http://www.wunderground.com/) – IMHO nejlepší web s předpověďmi a stavem počasí z celého světa (i od nás).  
[Plno odkazů k počasí](http://pocasi.wz.cz/)

