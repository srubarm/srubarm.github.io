---
layout: post
title: Čtyřnásobná kapacita akumulátorů
categories: [Ostatní věda]
permalink: /veda/ctyrnasobna-kapacita-akumulatoru.html
---
# Čtyřnásobná kapacita akumulátorů

Jednoduchou záměnou elektrod v současných akumulátorech je možné dosáhnout až čtyřnásobné kapacity. Jde o Lithium-Iontové a Lithium-Polymerové akumulátory. V současnosti se používají elektrody z uhlíku. Ty by měly být nahrazeny elektrodami kompozitovými, kde by se k uhlíku přidal ještě křemík, který má větší schopnost akumulovat náboj. Celá elektroda nemůže být pouze z křemíku, protože by akumulátor měl poté jen malou životnost. Výhodou tohoto postupu zvýšení kapacity akumulátoru je, že se nahradí pouze materiál elektrod, takže výrobní náklady by měly být přibližně stejné. Horší je to s proudovou zatížitelností, která je u těchto akumulátorů ve srovnání s NiCd akumulátory stále malá a vylepšení elektrody tomu IMHO nepomůže, protože při stejném tvaru elektrody zůstane plocha pro výměnu náboje stále stejná. Informace jsem částečně čerpal z článku [Kompozitní anoda zvýší kapacitu baterií](http://www.scienceworld.cz/sw.nsf/ID/A7D51725B7126E45C1256CFF006E7E8C).

