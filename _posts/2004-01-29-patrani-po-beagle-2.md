---
layout: post
title: Pátrání po Beagle 2
categories: [Mars]
permalink: /mars/patrani-po-beagle-2.html
---
# Pátrání po Beagle 2

Zatímco se všichni soustředí na úspěchy amerických sond, tým kolem sondy [Beagle 2](http://www.beagle2.com/) zažívá zklamání. Své pátrání po sondě ale nevzdává. Doufá, že chyba je pouze v nefunkčním softwaru sondy a chystá se ji probudit signálem, který by měl Beagle 2 přinutit se vypnout a software znovu nahrát. Signál měl být vyslán sondou [Mars Odyssey](http://mars.jpl.nasa.gov/odyssey/), ale jelikož se o žádném úspěchu nemluví, je pravděpodobné, že se pokus opět nezdařil. Pochyboval bych o tom, že by [NASA](http://www.techblog.cz/kosmonautika/nasa.html) odmítla žádost [ESA](http://www.techblog.cz/kosmonautika/esa.html), i když při současném vytížení sond rovery Spirit a Opportunity je možné všechno. 2. nebo 3. února bude mít [Mars Express](http://www.esa.int/export/SPECIALS/Mars_Express/index.html) (ME) možnost vyslat povel sám. Vědci inspirovaní úspěchem [Mars Global Surveyor](http://marsprogram.jpl.nasa.gov/mgs/), která vyfotila sondu Spirit, doufají, že se totéž může povést i u Beagle – buď stejnou sondou nebo vlastním ME. Je totiž důležité zjistit, zda sonda dosedla na planetu nebo se něco pokazilo už při sestupu atmosférou. Přesto, že naděje umírá poslední, je téměř jisté, že se Beagle z Marsu už neozve.

