---
layout: post
title: Bojkot T-mobile? Na co?
categories: [Osobní]
permalink: /osobni/bojkot-t-mobile-na-co.html
---
# Bojkot T-mobile? Na co?

V poslední době se po českém internetu šíří výzva k bojkotu T-mobilu na 28. 1.Stránky, které se mu věnují jsou např. [tmo.webpark.cz](http://tmo.webpark.cz/), na kterých můžete mimo jiné nalézt i odkazy na další podobné stránky. Já osobně považuji bojkot za nesmysl, protože se jím nic nevyřeší. Kdybych byl zákazník T-mobile, tak by mě samozřejmě taky štvalo, že zdražil a že zruší SMS bránu, ale svůj nesouhlas bych projevil určitě jinak, než bojkotem.

Představte si ideální průběh bojkotu: 100% lidí vypne svůj mobil, tzn. že operátor nebude mít za ten den žádné příjmy, kromě paušálních. A co se stane potom? Management si může říct: V měsíci s 31 dny jsme měli provolaných minut a poslaných SMS jako v měsíci s 30 dny. Nic se nemusí změnit, protože když zákazníci protestují proti výši cen, tak chtějí u toho operátora zůstat. T-mobile **nemá** v ČR monopol, takže bojkotovat jej tímto způsobem je zcela zcestné.

Když se vám nelíbí ceny nebo služby vašeho operátora, nestávkujte, ale přejděte k operátorovi, který vám nabídne vám vyhovující služby za odpovídající ceny. **O tom je trh. Ne o jednodenním bojkotu!**

