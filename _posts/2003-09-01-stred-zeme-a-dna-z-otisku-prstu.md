---
layout: post
title: Střed Země a DNA z otisků prstů
categories: [Ostatní věda]
permalink: /veda/stred-zeme-a-dna-z-otisku-prstu.html
---
# Střed Země a DNA z otisků prstů

[Cesta do jádra Země](http://www.aldebaran.cz/bulletin/2003_33_cmi.html) se jmenuje starší článek na Aldebaranu. Popisuje podrobně, jak by bylo možné vyslat sondu do tekutého jádra Země. Využilo by se pro to sto miliónů kilogramů roztaveného železa, do kterého bychom "hodili" odolnou sondu. Ta by s povrchem komunikovala pomocí zvukových vln. V pevných látkách se zvuk šíří lépe než ve vzduchu.

Původně jsem chtěl odkázat na článek [Zaprášený Vesmír](http://www.aldebaran.cz/bulletin/2003_35_dus.html), ale nepochopil jsem, o co v něm jde, tak jsem zvolil cestu menšího odporu.

Na Scienceworldu vyšel článek [Skener určí DNA z otisků prstů](http://www.scienceworld.cz/sw.nsf/ID/5B3EF70D291303C5C1256D91006323BC). Určení DNA by mělo být velmi rychlé (15 minut oproti dřívějším osmi hodinám) a jednoduché, což by usnadňovalo práci policii, případně celníkům. Otisk prstu by mohl být až rok starý. Protože soud USA už jednou označil [otisky prstů za nedůvěryhodné](http://akademon.cz/source/otisk.htm) (rozsudek potom zrušil), mohl by je "otisk" DNA v budoucnu nahradit.

