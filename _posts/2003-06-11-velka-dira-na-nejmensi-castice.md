---
layout: post
title: Velká díra na nejmenší částice
categories: [Fyzika]
permalink: /fyzika/velka-dira-na-nejmensi-castice.html
---
# Velká díra na nejmenší částice

Věřím, že ve vás nadpis nevzbudil nějaké nežádoucí asociace. Jde totiž "pouze" o jámu, ve které bude umístěn detektor dosud největšího budovaného urychlovače částic ve švýcarském Cernu. Ten má být dokončen v dubnu roku 2005. Podle článku [Huge hole to hunt cosmic secrets](http://news.bbc.co.uk/1/hi/sci/tech/2978892.stm) bylo pro vybudování této jámy dokonce nutné zmrazit podzemní řeku kapalným dusíkem. Detektor Atlas je součástí 27 km dlouhého kruhového urychlovače. Vědci doufají, že se jim s jeho pomocí podaří objevit teoreticky předpovězenou částici Higgsův boson. Higgsův boson je kvantum skalárního pole, které různým způsobem interaguje s fermiony a bosony, čímž vzniká jejich rozdílná hmotnost. [Zdroj.](http://www.cas.cz/cz/vz/2000/anotace/1.html#4) Nemohu říct, že bych tomu nějak zvlášť rozuměl, ale přesto doufám, že jej objeví. A i když se vám článek nebude chtít číst, tak se podívejte na [obrázek jámy](http://newsimg.bbc.co.uk/media/images/39144000/jpg/_39144292_203ar.jpg), ve které tento detektor bude. Čím menší částice zkoumáme, tím větší nástroj na to potřebujeme.

A ještě jedna zajímavost. Detektor vyprodukuje za jednu sekundu tolik dat, kolik projde všemi telekomunikačními společnostmi za jeden rok!!!

