---
layout: post
title: Vítr v odkazech
categories: [Osobní]
permalink: /osobni/vitr-v-odkazech.html
---
# Vítr v odkazech

Po nějaké době jsem provětral seznam svých oblíbených blogů. Spíše jsem umazával ty, které moc nečtu, než abych přidával. Nějaké jsem přesto přidal – ale pravděpodobně je znáte. Není mi jasné, proč se těmto odkazům říká blogroll. Myslel jsem si, že to znamená, že se nějaké téma valí přes blogy bez větší přidané hodnoty – koule posledního blogrollu Techblog minula, ale ukázala na to, že blogy mají v některých případech výhodu ve své provázanosti a tím schopnosti rychle zprávy šířit a komentovat.

Plácám nesmysly. Jsem v dobrém rozmaru po vyhraném zápase proti Nizozemsku.

Když už jsme u těch odkazů; server [ScienceDaily](http://www.sciencedaily.com/) se v poslední době velmi zlepšil. Aktualizuje několikrát denně, rozšířil počet sledovaných stránek a vylepšil grafiku. České vědní servery se neprobraly z letního odpočinku. [ScienceWorld](http://www.scienceworld.cz/) je v drtivé většině případů beznadějně neaktuální, [IAN](http://www.ian.cz/) se také moc nevytahují. Svůj velmi dobrý standard si zachovává [Aldebaran](http://www.aldebaran.cz/) a [ČAS](http://www.astro.cz/).

Ještě že máte ten Techblog. :-)))

