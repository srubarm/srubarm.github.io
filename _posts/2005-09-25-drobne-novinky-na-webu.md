---
layout: post
title: Drobné novinky na webu
categories: [Osobní]
permalink: /osobni/drobne-novinky-na-webu.html
---
# Drobné novinky na webu

Doba pokročila, vývoj nezastavíte, a tak i Techblog má několik vylepšení.

## RSS všech komentářů, pamatování a speciály

Možná jste si všimli, že se pod formulářem pro přidání komentáře objevil link na nový [RSS kanál](http://www.techblog.cz/rss.html), který obsahuje nezkrácené [komentáře všech rubrik ve formátu RSS 0.91](http://www.techblog.cz/rss-comments.xml). Formulář si nyní, pokud chcete, nově pamatuje vaše údaje. Poslední novinkou jsou [speciály](http://www.techblog.cz/specialy/). První speciál je zaměřený na blížící se [energetickou krizi](http://www.techblog.cz/specialy/energeticka-krize.html).

## Nové zajímavé blogy

Jelikož nyní pravděpodobně o něco poklesne frekvence příspěvků na Techblogu, není naškodu se porozhlédnout i jinde, kde se zajímavě píše.

Nejdříve vám doporučím výborný [blog Al-Ashe](http://al-ash.blogspot.com/), který se věnuje trochu jiným oborům vědy a techniky než Techblog. Je zaměřen především na biologii a související vědy. Kvalita příspěvků je neuvěřitelně vysoká. Ze svého pohledu nemohu říci, že by se jednalo o populární vědu. Jsou to lidově vyprávěné vědecké studie. Články na tomto weblogu se nečtou, nýbrž studují.

Ale nejen vědou živ je člověk. Brněnský bloger Miroslav Kučera přesunul svůj Digitální weblog na novou doménu [Digi24.cz](http://www.digi24.cz/) a připravil pěkný nový design, který se současnými trendy neřídí, ale místo toho je určuje. Začal nás znovu zahrnovat novinkami ze světa digitální techniky.

Věřím, že vás nevědecký příspěvek neodradí od dalšího sledování Techblogu.

