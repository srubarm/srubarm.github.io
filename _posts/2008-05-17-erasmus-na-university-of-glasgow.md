---
layout: post
title: Erasmus na University of Glasgow
categories: [Osobní]
permalink: /osobni/erasmus-na-university-of-glasgow.html
---
# Erasmus na University of Glasgow

Zajímá vás jaké to je studovat na univerzitě ve Velké Británii? Já jsem měl to štěstí že jsem mohl strávit rok studiem na University of Glasgow v rámci programu Erasmus. Jak se studium ve Skotsku liší od studia v České republice?

## Multikulturní Glasgow

<div class="obry" style="width:196px"><div class="leftbox"><img alt="Čelní pohled na hlavní budovu University of Glasgow" height="230" src="http://www.techblog.cz/images/glasgow-university-front.jpg" width="179"/></div></div> 

V rámci studia na Leteckém ústavu [Fakulty strojního inženýrství](http://www.fme.vutbr.cz/) na Brněnském VUT jsem si nenechal ujít možnost vypravit se na rok na studia v zahraničí. Vybírat jsem mohl mezi několika univerzitami ve Velké Británii, Německu a Francii. Z jazykových důvodů jsem zvolil [Glasgow](http://www.glasgow.gov.uk/) a až mnohem později jsem zjistil, jak dobře jsem udělal. [Glasgow University](http://www.gla.ac.uk/) je největší univerzitou ve Skotsku a má velké zastoupení zahraničních studentů – asi jednu čtvrtinu. Universita, stejně jako město samotné, je tedy velmi „multikulturní“ – což je však typické pro celou Británii. Potkáte tam lidi opravdu z celého světa. Od Jižní Ameriky, přes Evropu, blízký a dálný východ, Čínu, Japonsko až po Nový Zéland. Atmosféra je zcela nesrovnatelná s univerzitami v Česku, kde při nejlepší vůli potkáte pár „Erasmáků“ z Evropy.

## Kvalita vzdělávání na Glasgow University

<div class="obry" style="width:187px"><div class="leftbox"><img alt="Věž hlavní budovy Glasgow University" height="298" src="http://www.techblog.cz/images/glasgow-university-tower-fr.jpg" width="170"/></div></div> 

Přijde mi těžké porovnat kvalitu vzdělávání v Glasgow a na VUT v Brně. Mám totiž trochu specifický obor. Základní rozdíl spočívá v tom, že na VUT studuji první tři roky obecné inženýrské záležitosti a až poté se specializuji na leteckou konstrukci. Oproti tomu v Glasgow člověk studuje na leteckého konstruktéra celých 5 roků. Obecně však náplň předmětů není, co se obtížnosti týče příliš rozdílná. Ve Skotsku mají čas zabývat se tématy, která v Brně neprobíráme (speciality jako laserové přístrojové vybavení, aplikace aerodynamiky v průmyslu) a taky jít více do hloubky (mechanika tekutin, turbíny). Hlavní rozdíl oproti Česku leží někde jinde. Je to jednak přístup studentů k výuce a přístup jak studentů tak vyučujícím ke zkouškám. Studenti v Glasgow studují průběžně, což je v Česku docela nevídané a před zkouškami pouze opakují. Jsou k tomu tak trochu nuceni systémem zkoušek. Na Glasgow University máte pro každou zkoušku předem dán pouze jeden termín, ve kterém všichni studenti skládají zkoušku najednou. V naprosté většině případů není možnost zkoušku opakovat. Zkoušková období jsou obvykle velice krátká – 2 až 3 týdny, a tak se to někdy sejde, že máte tři zkoušky během tří dnů. Takový systém nutí lidi studovat průběžně. Kdo ví, jak by to na našich školách vypadalo po zavedení obdobného systému.

## Důležitost týmové práce

<div class="obry" style="width:187px"><div class="leftbox"><img alt="Studenti pracující v týmu" height="98" src="http://www.techblog.cz/images/people-teamworking.jpg" width="170"/></div></div> 

Další rozdílem je zaměření se na projektové práce v týmech. Na VUT jsou různé projekty také docela běžné, ale vždy na nich pracujeme samostatně. V Glasgow je každý větší projekt vytvářen týmem spolužáků, kteří si sami rozdělí části, na kterých bude kdo pracovat. O tom, jak prospěšné je toto pro uplatnění v budoucím zaměstnání a životě, jak se naučíte spoléhat na druhé, pracovat s nimi, případně nutit své kolegy pracovat a kvalitně komunikovat není nutné hovořit. Toto je něco, co se na českých univerzitách nenaučíte.

## Erasmus je takový, jaký si ho uděláte

Běžně kolují pověsti, že [Erasmus](http://ec.europa.eu/education/index_en.html) je jenom o party a pití, že nedává žádnou akademickou hodnotu. Toto však čistě záleží každém, jak se rozhodne. Ze svého pobytu si můžete udělat rok nabitý různými party, rok nabitý pouze studie, cestováním nebo to všechno namixovat dohromady podle vlastní libosti. Nicméně akademická hodnota není to nejlepší, co vám roční výjezd může dát. To nejlepší, co dal mi, je možnost žít v novém cizím prostředí, zvykat si na to, že si musíte svůj život zařizovat sami, naučíte se mluvit pořádně v cizí řeči. A hlavně, potkáte báječné lidi, které byste jinak nikdy nepotkali.

Při studiu v zahraničí můžete mít party každý den, pracovat na projektu pro NASA, cestovat nebo dělat všechno dohromady. Je to čistě jen na vás. Zvolte dobře.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
petr  &ndash; 21.5.2008
</div>

Byl jsem na ERASMU ve Svedsku a muzu vse co jsi napsal jenom potvrdit. Tymova spoluprace predevsim, pristup studentu rovnez a take nesrovnatelna kvalita ucitelu. Bylo to to nejlepsi co jsem na vysce zazil, jsem nyni ve ctvrtaku a muzu rict ze na erasmu jsem se naucil vic nez za cele 4 roky v CR. Nemyslim tim informace tech do nas tady husti az beda, ale hlavne schopnost spolupracovat v mezinarodnim prostredi atd.

<div class='comment-item-header' markdown=1>
[Klára](mailto:li.zz.ie@seznam.cz)  &ndash; 17.12.2008
</div>

Ahoj, můžu se do Erasmu přihlásit i sama bez studia na VŠ tu v Česku? Prosím a napsal bys mi na e-mail? Moc by mi to pomohlo, dík.

<div class='comment-item-header' markdown=1>
Martin &ndash; [WWW](http://www.techblog.cz) &ndash; 23.12.2008
</div>

Nejsem si vědom, že by byla možnost přihlásit se do běžného programu Erasmus/Socrates bez studia na vysoké škole. Nejsem expert na tento grantový program, ale jsem si jist, že Evropská unie, zejména program Mládež v Akci postkytuje dostatek příležitostí k vycestování pro mladé bez ohledu na to, zda studují nebo ne.

<div class='comment-item-header' markdown=1>
Zdeněk  &ndash; 8.4.2009
</div>

Zahraniční studenti ERASMU k nám chodí převážně pořádat párty a dělat to, co by si doma nedovolili. Jako daňový poplatník, který tak či tak za to zaplatí, jsem silně zklamán. Pokud bych to měl odhadnout, jde o cca 70%, kolik skutečně má zájem studovat těžko odhadnout, potkal jsem zatím 2.

</section>