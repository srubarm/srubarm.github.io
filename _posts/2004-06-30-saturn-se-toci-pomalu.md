---
layout: post
title: Saturn se točí pomalu
categories: [Kosmonautika]
permalink: /kosmonautika/saturn-se-toci-pomalu.html
---
# Saturn se točí pomalu

<div class="obry"><div class="leftbox"><img alt="Saturn" src="http://www.techblog.cz/images/maly-saturn.jpg"/></div>Credit: NASA</div> 

Sonda [Cassini](http://saturn.jpl.nasa.gov/) při svém pozvolném přibližování k Saturnu zjistila, [že se točí pomaleji](http://www.uiowa.edu/~ournews/2004/june/062804saturn-rotation.html), než by měl. Když byly u Saturnu na návštěvě sondy Voyager 1 a 2, změřily, že jeho den trvá 10 hodin 39 minut a 24±7 sekund, zatímco dnešní měření nasvědčují tomu, že trvá 10 hod 45 min 45±36 sekund. To je opravdu zvláštní, protože si nedovedu představit sílu, která by dovedla takovou obrovskou rotující hmotu zpomalit.

## Jak se měří doba rotace

Samotné měření doby rotace není tak snadné, jak by se mohlo zdát. Jak změříte dobu rotace plynové koule? Těžko. V atmosféře Saturnu vanou silné větry různými směry, takže jakákoliv oblaka, která bychom chtěl sledovat se pohybují rychlostí, kterou nemůžeme přesně určit (Zvlášť tehdy, když neznáme rychlost rotace Saturnu.) a tudíž optické sledování a hlídání "až se jednou otočí" je buď nepřesné nebo nemožné. Takže jak?

V jádru Saturnu jsou nabité částice, jejichž pohyb řídí rotace Saturnova magnetického pole. Teď už vás jistě napadne, že s jejich pomocí budeme schopni změřit, jak rychle magnetické pole Saturnu rotuje. Nabité částice přitom, jak s nimi magnetické pole točí, vytvářejí radiové vlny (na frekvencích mezi 100 – 200 kHz). Jistě to není radiový zdroj všesměrový – to bychom opět nic nezměřili – nýbrž jeho intenzita je v různých směrech různá. Přiznám se, že mi není jasné proč. No a když takovému radiovému vysílání [nasloucháte dost dlouho](http://www-pw.physics.uiowa.edu/space-audio/cassini/sat-rotation/) (nebo [tatáž stránka](http://www-pw.physics.uiowa.edu/space-audio/cassini/sat-rotation/sat-rotation-java.html) s animovaným a ozvučeným Saturnem – nutná Java), zjistíte, že v určité periodě se vyskytují maxima intenzity a prohlásíte, že doba mezi jednotlivými maximy je doba rotace magnetického pole Saturnu a i celé planety.

## Proč se Saturn zpomalil?

To nikdo neví. Je velmi pravděpodobné, že nejde o zpomalení Saturnu jako takového. Vědci se domnívají, že se vnější část planety může točit jinou rychlostí, než jádro s nabitými částicemi.

Změny v magnetických polích planet docela neobvyklé. Pro naše [Slunce je to běžné](http://www.techblog.cz/astronomie/dva-severni-poly.html) a dokonce to může [hrozit i Zemi](http://www.techblog.cz/astronomie/bude-severni-pol-na-jihu.html). Je to něco trochu jiného, ale i takové šestiminutová odchylka rotace Saturnu nám může připomenout, že klidný ochranný štít magnetického pole naší Země není až tak samozřejmý.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
kyjo  &ndash; 28.7.2004
</div>

"Jistě to není radiový zdroj všesměrový – to bychom opět nic nezměřili – nýbrž jeho intenzita je v různých směrech různá. Přiznám se, že mi není jasné proč."Kovové jádro, které vytváří mag. pole přece není ideální homogenní koule, navíc náboj je v něm rozložen nerovnoměrně. Intenzita je pro různé směry samozřejmě různá.

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 28.7.2004
</div>

Děkuji za doplnění.

</section>