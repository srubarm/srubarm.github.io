---
layout: post
title: NASA
categories: [Kosmonautika]
permalink: /kosmonautika/nasa.html
---
# NASA

NASA je jednou z velmi úspěšných světových kosmických agentur. Největšího úspěchu dosáhla dobytím měsíce, ale jinak ve všech ostatních vesmírných závodech prohrála. Přesto má nyní ambiciózní plány. Chce se vrátit na Měsíc a následně i na Mars.

## Vynucený vznik NASA

<div class="obry"><div class="leftbox"><img alt="Logo NASA" height="145" src="http://www.techblog.cz/images/nasa-logo.gif" width="170"/></div>Credit: NASA</div> 

Národní úřad pro letectví a vesmír (National Aeronautics and Space Administration – čili [NASA](http://www.nasa.gov)) byl založen v roce 1958 na pozůstatcích organizace [NACA](http://history.nasa.gov/naca/index.html) (National Advisory Committee for Aeronautics – Národní poradní komise pro letectví) založené v roce 1915. NACA dosáhla několika úspěchů. Vyslala například do vzduchu prvního člověka rychlejšího než zvuk v letounu [X-1](http://www.nasa.gov/centers/dryden/news/FactSheets/FS-085-DFRC.html). Ale když se Sovětům v roce 1957 podařilo vyslat první [družici Sputnik](http://mek.kosmo.cz/druzice/rusko/sputnik/sputnik1.htm) na oběžnou dráhu, vypukla v USA panika z technologického náskoku SSSR. Bylo nutné konat a sjednotit civilní raketový výzkum a pomoci si i výsledky vojenského výzkumu. Začaly vesmírné závody, promiňte tuto větu, jako pokerstars hrajte online [poker](http://www.pokerstars.cz/) ještě lepší.

## Neúspěch vystřídán úspěchem

<div class="obry"><div class="leftbox"><img alt="Kosmonaut na Měsíci s vlajkou" height="134" src="http://www.techblog.cz/images/kosmonaut-na-mesici.jpg" width="170"/></div>Credit: NASA</div> 

NASA od jejího založení provázely neúspěchy. První umělá družice Země, první člověk ve vesmíru, první sonda na Měsíci, první sonda u Marsu, první sonda u Venuše; to všechno byly úspěchy sovětské kosmonautiky, které NASA musela útrpně snášet. Až prezident Kennedy dal po svém nástupu do úřadu v roce 1961 impuls k dobytí Měsíce. Podpořil projekt [Mercury](http://mek.kosmo.cz/pil_lety/usa/mercury/mercury.htm) a inicioval projekt [Gemini](http://mek.kosmo.cz/pil_lety/usa/gemini/gemini.htm), ze kterého poté vzešlo [Apollo](http://mek.kosmo.cz/pil_lety/usa/apollo/apollo.htm). Až na několik nehod byly všechny tyto projekty úspěšné. A hlavně splnily cíl – dostaly člověka na Měsíc. Ne tolik viditelný, ale přesto mnohem významnější byl obrovský příliv peněz do vědy a výzkumu, které nastartovaly NASA k tomu, aby se stalo nejpokročilejší kosmickou agenturou světa. Z každých deseti dolarů, které byly vloženy do projektů souvisejících s dobytím Měsíce, se v dlouhodobém horizontu vrátilo údajně sto. Investice to tedy nebyla tak špatná.

## Raketoplán a konec velkých plánů

<div class="obry"><div class="leftbox"><img alt="Startující raketoplán" height="249" src="http://www.techblog.cz/images/startujici-raketoplan-zelen.jpg" width="170"/></div>Credit: NASA</div> 

Po úspěchu letů na Měsíc nastalo období euforie. Mnoho lidí bylo přesvědčeno, že do konce osmdesátých let, přistane člověk na Marsu. Prvním krokem k těmto letům měl být [raketoplán](http://spaceflight.nasa.gov/shuttle/). Vícenásobně použitelný kosmický dopravní prostředek – space shuttle – doslovně přeloženo vesmírný autobus. Z počátku se uvažovalo, že raketoplán bude startovat každý měsíc a mělo jich být vyrobeno více než čtyři (plus jeden Endeavour náhradou za zničený Challenger). Ukázalo se, že vzhledem k ceně letů, se pro tak časté starty, nenajde využití. A to je začátek úpadku kosmického výzkumu. Ten se prohloubil po tragické havárii Challengeru v roce 1986. Nebyly žádné plány pro přistání lidí na Marsu ani obnovení letů k Měsíci. NASA však stále měla a má úspěšné nepilotované sondy. Zmíním programy [Pioneer](http://mek.kosmo.cz/sondy/usa/pioneer/pioneer.htm) a [Voyager](http://mek.kosmo.cz/sondy/usa/voyager/voyager.htm), které nám přinesly dosud jediné informace o planetách Uran a Neptun nebo ze současnosti rovery na Marsu a úspěšný výzkum komet.

## Nejistá budoucnost

<div class="obry"><div class="leftbox"><img alt="Krajina na Marsu" height="123" src="http://www.techblog.cz/images/krajina-na-marsu.jpg" width="170"/></div>Credit: NASA</div> 

Prezidentská rodina Bushů se vyhlašuje pravidelně snahy o let na Mars. Nejdříve to byl Bush starší na začátku devadesátých let a nedávno Bush mladší, který by rád přistál na Marsu okolo roku 2030 a na Měsíci 2020. Je možné, že rodinnou tradicí je používat přistání lidí na Marsu k získání politických bodů. Rozbuškou nových kosmických závodů může být Čína. Její program Šen-čou má být přípravou k letům na Měsíc a později i na Mars. A NASA si rozhodně svou přední pozici v dobývání vesmíru nebude chtít nechat vzít.

## Další informace

  * [Historie NASA](http://history.nasa.gov/) – Web věnovaný kompletní historii NASA
  * [NASA](http://www.nasa.gov/home/index.html?skipIntro=1) – Rozcestník, kde najdete téměř veškeré informace o tom, co NASA dělá
  * [Raketoplán přežije](http://www.techblog.cz/kosmonautika/raketoplan-prezije-tepelna-izolace-vydrzi.html) – Má kritika hysterie okolo nedávného startu raketoplánu Discovery



## Další články speciálu :

  * [CNSA](http://www.techblog.cz/kosmonautika/cnsa.html) – 11. 9. 2005
  * [JAXA](http://www.techblog.cz/kosmonautika/jaxa.html) – 5. 9. 2005
  * [ESA](http://www.techblog.cz/kosmonautika/esa.html) – 29. 8. 2005
  * [Roskosmos](http://www.techblog.cz/kosmonautika/roskosmos.html) – 21. 8. 2005



