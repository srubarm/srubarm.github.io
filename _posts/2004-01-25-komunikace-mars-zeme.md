---
layout: post
title: Komunikace Mars – Země
categories: [Mars]
permalink: /mars/komunikace-mars-zeme.html
---
# Komunikace Mars – Země

Spirit má potíže s komunikací. [Jednu dobu](http://marsrovers.jpl.nasa.gov/newsroom/pressreleases/20040123b.html) s námi komunikoval rychlostí pouhých 120 bitů za vteřinu. Ale je to skutečně tak málo, jak se zdá? Komunikace mezi planetami mají svá specifika, a tak jsou vědci často rádi za rychlost, nad kterou by lecjaký modemista ohrnoval nos.

[Rychlost datového přenosu](http://marsrovers.jpl.nasa.gov/mission/comm_data.html) mezi Spiritem a Zemí se pohybuje od 12 000 bit/s za optimálních podmínek do 3 500 bit/s za podmínek stížených. Spirit ovšem taky může využít k přenosu dat družice [Mars Odyssey]() a [Mars Global Surveyor](http://marsprogram.jpl.nasa.gov/mgs/), které obíhají kolem Marsu. Délka komunikace s nimi je sice kratší – sondy se nad Spiritovým obzorem objeví vždy asi na 8 minut – ale díky větší blízkosti je přenosová rychlost 128 kbit/s a tím by už modemista nepohrdnul.

Jaké antény teda Spirit používá? Jsou celkem tři. Se zemí komunikuje pomocí dvou antén – s malým a vysokým [ziskem](http://www.cojeco.cz/index.php?zal=1&s_term=zisk&Hledej.x=0&Hledej.y=0) (Čím větší zisk, tím je signál koncentrovanější, ale je vysílán v užším paprsku). Data k retranslačním družicím posílá UHF anténou. Meziplanetární komunikace probíhá ve vlnovém pásmu X (7 – 8,5 GHz).

Stejně důležité jako vysílání je i příjem. Ten zajišťuje pozemská síť [Deep Space Network](http://deepspace.jpl.nasa.gov/dsn/) pomocí tří sedmdesátimetrových antén v Austrálii, Španělsku a USA. Antény jsou na zemském povrchu rozmístěny přibližně pod úhlem 120°, takže rozsah jejich působnosti se mírně překrývá a umožňuje nepřetržitou komunikaci. Signál se obrovskou vzdáleností, kterou putuje, zeslabí tak, že i když je přijímán takto obrovskými zařízeními, musíme jej dodatečně zesílit ihned v ohnisku paraboly, aby při dalším zpracování nedošlo k jeho znehodnocení šumem.

Další zajímavé články k tomuto tématu:  
[Scienceworld – Meziplanetární komunikace jménem Deep Space Network (1)](http://www.scienceworld.cz/sw.nsf/ID/C1256CB8004086B3C1256B3500699565)  
[Scienceworld – Meziplanetární komunikace jménem Deep Space Network (2)](http://www.scienceworld.cz/sw.nsf/ID/C1256CB8004086B3C1256B350069C256)  
[Natura – Deep Space Network](http://www.gymtc.cz/natura/1998/5/9805-6.html)  
[SWNet – Meziplanetární Internet](http://swnet.cz/index.php?ID=4008)

