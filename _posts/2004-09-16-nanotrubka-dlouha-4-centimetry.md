---
layout: post
title: Nanotrubka dlouhá 4 centimetry
categories: [Nano]
permalink: /nano/nanotrubka-dlouha-4-centimetry.html
---
# Nanotrubka dlouhá 4 centimetry

Konečně se podařil velký skok ve výrobě [nanotrubek](http://techblog.srubar.net/nano/nanotubes-nanotrubky.html). Byla vyrobena uhlíková nanotrubka dlouhá 4 centimetry. Jestli se divíte, proč se nad tím tak raduji, když jsem v březnu referoval o [nanotrubce dlouhé 100 m](http://techblog.srubar.net/nano/nejdelsi-nanotrubka.html), máte důvod.

## Pouze jedna nanotrubka

<div class="obry"><div class="leftbox"><img alt="Dlouhá nanotrubka" height="93" src="http://techblog.srubar.net/images/dlouha-nanotrubka.jpg" width="170"/></div></div> 

Ten průlom spočívá v tom, že nyní se jedná o jedinou nanotrubku. To znamená, že vznikla jediná souvislá makromolekula dlouhá 4 centimetry. A to už je délka, se kterou se už dá něco dělat. Tehdy se jednalo o krátké nanotrubky slepené do vlákna o pevnosti polyetylénu; nyní využijeme celé její pevnosti nesnížené žádnými spoji. V současnosti se nanotrubky běžně vyrábějí dlouhé pouze několik stovek mikrometrů. Navíc vědci tvrdí, že nevidí důvod, proč by nemohli vytvořit trubku jakkoliv dlouhou. To už je příslib pro [vesmírný výtah](http://www.transhumanismus.cz/blog.php?time=040705#445).

## Výroba rychlá pro vědce – pomalá pro vesmírný výtah

Vlákno nanotrubky se vytváří rychlostí 11 mikrometrů za sekundu. Z toho plyne, že pokud chceme vesmírný výtah, musíme se tak jako tak naučit uhlíkové nanotrubky navazovat. (Jsem zvědam, zda někoho napadne použít obyčejný uzel. :-) Proč? Délka lana vesmírného výtahu má být 91 tisíc kilometrů. A jak dlouho by "rostlo" takové lano? Přibližně 260 tisíc let. Tak dlouho by se nám asi čekat nechtělo. Pro běžné aplikace se nám určitě bude dařit vytvářet dostatečně dlouhé kontinuální nanotrubky, ale pro výtah to nebude možné. Nemyslím si, že by se někomu podařilo rychlost růstu nanotrubky výrazně zvýšit. Je to chemický proces, který se dá ovlivnit jedině katalyzátory a ty se nenacházejí snadno. Narozdíl od výroby klasických umělých vláken, která je procesem mechanickým – vlákno se táhne.

Neodpustím si poznámku ke zdrojům informací tohoto spotu. Tato zpráva je stará již několik dnů, ale (hojně odkazovaná) stránka s tiskovou zprávou [Národní laboratoře v Los Alamos](http://www.lanl.gov/worldview/news/releases/archive/04-076.shtml) (LANL) je stále nedostupná. Až dnes se mi podařilo objevit kopii na jakémsi [vládním webu](http://usinfo.state.gov/gi/Archive/2004/Sep/15-570381.html). Musím říct, že tato tisková zpráva obsahuje 100 krát méně (nových) informací než 20 krát kratší [abstrakt placené zprávy](http://www.nature.com/cgi-taf/DynaPage.taf?file=/nmat/journal/vaop/ncurrent/abs/nmat1216.html) na [Nature materials](http://www.nature.com/nmat/). Je vidět, že LANL má kvalitní PR oddělení. Pár podnětných myšlenek jsem nalezl na Slashdotovské [diskuzi k tomuto tématu](http://science.slashdot.org/article.pl?sid=04/09/15/137249).
  *[LANL]: Los Alamos National Laboratory
  *[PR]: Public Relation


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
Tokugawa &ndash; [WWW](http://blog.zbroj.info) &ndash; 17.9.2004
</div>

Když si zde pročítám jednotlivé články, připadám si úplně jako ve hře Alpha Centauri :o)

<div class='comment-item-header' markdown=1>
Dalibor Šrámek &ndash; [WWW](http://www.transhumanismus.cz/blog.php) &ndash; 18.9.2004
</div>

Článek s několika zajímavostmi k tématu:http://www.lamonitor.com/articles/2004/09/17/headline_news/news03.txtCitují mimo jiné našeho oblíbeného výtaháře Edwardse, že nit z UNT unese auto ;-)

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 19.9.2004
</div>

Dík za link. Edwards by měl už pomalu vázat nanotrubky. :-) Škoda, že se nikde nepíše, jestli náhodou ty nanotrubky nejsou křehké - jestli se snadno nelámou. I když vzhledem k tomu, že jsou tak tenounké, by s tím nemusely mít problémy. :-)

</section>