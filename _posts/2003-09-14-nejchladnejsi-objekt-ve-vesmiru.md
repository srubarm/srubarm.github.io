---
layout: post
categories: [Fyzika]
permalink: /fyzika/nejchladnejsi-objekt-ve-vesmiru.html
---
# Nejchladnější objekt ve vesmíru

2500 atomů sodíku se podařilo ochladit na teplotu půl miliardtiny stupně (0,5 nK) nad absolutní nulu. Starý rekord měl hodnotu 3 nK. Sodík se udržuje na magnetickém polštáři a je ochlazován (částice jsou zpomalovány) zásahy laserem.

Atomy rekordně chladného sodíku se pohybovaly rychlostí pouze 1 mm/s. Hmota za takto nízkých teplot vytváří Bose-Einsteinův kondenzát, což je skupenství hmoty s velmi zajímavými vlastnostmi. Představte si laser, kde fotony světla kmitají jeden jako druhý. A teď fotony nahraďte atomy a máte Bose-Einsteinův kondenzát. Vědci chystají další experiment, ve kterém chtějí vyzkoušet, co se stane, když zmrazený atom narazí na látku o pokojové teplotě. Přilepí se, nebo odrazí?

Zdroj: [Coolest thing in the Universe revealed](http://www.newscientist.com/news/news.jsp?id=ns99994164)  
Aktualitka byla na [Akademonu](http://www.akademon.cz/)  
Co je to [Bose-Einsteinův kondenzát](http://www.wikipedia.org/wiki/Bose-Einstein_condensate) nebo stručně česky ve vysvětlivkách k článku o [supravodivém diamantu](http://www.aldebaran.cz/bulletin/2003_22_dia.html)

P. S. Detailisté by mohli namítnout, že černé díry jsou ještě chladnější. No jo, ale kdo si na ně sáhne? :-)

