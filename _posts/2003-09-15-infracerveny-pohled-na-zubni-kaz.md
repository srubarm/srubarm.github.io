---
layout: post
title: Infračervený pohled na zubní kaz
categories: [Medicína]
permalink: /medicina/infracerveny-pohled-na-zubni-kaz.html
---
# Infračervený pohled na zubní kaz

Na [Kalifornské univerzitě](http://www.ucsf.edu/) zkouší novou metodu, která by nám měla ušetřit bolest u zubaře. Zjistili, že když zuby prosvětlí světlem, které je blízké infračervené oblasti záření, tak se zvýrazní teprve počínající zubní kaz na zubní sklovině. Odstranění tohoto kazu nevyžaduje bolestivé vrtání.

Výzkumníci prosvětlovali vzorky nařezaných zubů bez kazu, na které přidali látku, která imitovala jeho vlastnosti. Testovali kontrast mezi zubní sklovinou a umělým kazem. K prosvětlení použili halogenovou lampu, pár polarizačních filtrů a filtr s pásmem propustnosti 50 nm (bohužel není uvedeno v jaké oblasti záření). Kaz, který ve viditelném světle nebyl viditelný a na rentgenových snímcích byl špatně rozlišitelný, byl zřetelný. Bylo testováno 30 vzorků s tloušťkami od 2 do 6,75 mm, problém byl, což mi připadá podivné, údajně pouze u šestimilimetrového vzorku. Pochopil bych, kdyby to bylo od 6 mm nahoru, ale toto… Zavání to chybou v pokusu nebo autorovi původního článku. :-)

Testy budou pokračovat na opravdových zubech napadených zubním kazem a prý nic nebrání brzkému nasazení do praxe. V této fázi výzkumu jsem k tomu mírně skeptický. :-)

Zdroj: [Infrared light detects tooth decay](http://optics.org/articles/news/9/9/12/1)

