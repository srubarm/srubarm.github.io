---
layout: post
title: Atomové hodiny v krabičce zápalek
categories: [Fyzika]
permalink: /fyzika/atomove-hodiny-v-krabicce-zapalek.html
---
# Atomové hodiny v krabičce zápalek

Podařilo se sestrojit atomové hodiny, které mají objem pouhých 40 cm3. Neradujte se. Nebudou se používat v kuchyňských hodinách. Velmi se hodí armádě.

I takto malé atomové hodiny se zpozdí o jednu sekundu za 10 tisíc let. Čas v nich odměřují atomy rubidia. Častěji se používá cesium nebo vodík pro větší přesnost, ale s rubidiem je možná větší miniaturizace a nižší spotřeba energie (1 W oproti standardním 50 W).

Vysoce přesné měření času se využije v automatické navigaci raketových střel. Na základě měření času a rychlosti (Trochu mě mate, že není zmíněn směr letu, ale rychlost je vektor, že?) bude moci střela určit přesně svou pozici. V současnosti existují střely řízené s pomocí GPS, ty jsou ale citlivé na rušení signálu.

Zdroj: [Tiny atomic clock could make smarter missiles](http://www.newscientist.com/news/news.jsp?id=ns99994134)  
[Povídání o atomových hodinách a jejich schéma](http://home.zcu.cz/~poupa/ptb.html)

