---
layout: post
title: Kovový meteorit na Marsu
categories: [Mars]
permalink: /mars/kovovy-meteorit-na-marsu.html
---
# Kovový meteorit na Marsu

Vozítko Opportunity [nalezlo meteorit](http://marsrovers.jpl.nasa.gov/newsroom/pressreleases/20050119a.html), který se skládá především z železa a niklu. Je to první meteorit, který jsme byli schopni identifikovat na jiné planetě než na Zemi.

## Je kovový meteorit náhoda?

<div class="obry"><div class="leftbox"><img alt="Kovový meteorit s nerovným povrchem usazený v písčitých usazeninách na povrchu Marsu" height="127" src="http://www.techblog.cz/images/kovovy-meteorit-mars.jpg" width="170"/></div>Credit: NASA</div> 

Na tom, že je na povrchu Marsu meteorit by nebylo nic tak divného. Na Zemi dopadá asi 10 tisíc tun materiálu z vesmíru ročně a není důvod, proč by se různé kousky skal měly zrovna Marsu vyhýbat. Zvláštní je, že se jedná o téměř čistě kovový meteorit. Takových je v našich pozemských poměrech [pouhých 6 %](http://komety.wz.cz/meteory.html). Otázkou je, jestli je nález kovového meteoritu náhoda, nebo je to projev toho, že na Mars dopadá více kovových meteoritů než na nás.

## Z jádra planetky

Kovové meteority pocházejí z jader planet či planetek, které dost velké a dost zahřáté na to, aby se u nich mohlo vytvořit jádro z kovu a na povrch mohly vyplout lehčí horniny. Ihned se nám mohou vybavit spekulace o blízkosti pásu planetek, který by snad mohl být pozůstatkem po dřívější "chybějící" planetě, ale [není](http://66.102.9.104/search?q=cache:fC0rBCWm1GwJ:www.aldebaran.cz/lectures/2002_cag_planetky.pps+p%C3%A1s+mezi+marsem+a+jupiterem&hl=cs&lr=lang_cs).

Vědci se nyní více zaměří na zkoumání kamenů na pláních Marsu, aby zjistili, zdali náhodou některé z nich nejsou také "mimomarsovského" původu, a pokud ano, tak jaké mají složení. Připomínám, že rovery [Spirit a Opportunity](http://marsrovers.jpl.nasa.gov/) jsou na Marsu již téměř rok a stále fungují a ujely dohromady 5,75 km, což je docela nevídané. Vozítko Opportunity tam snad oprašují i zelení mužíčci.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
pjotr &ndash; [WWW](http://sietook.druskova.sk) &ndash; 26.5.2005
</div>

Pekné. Som obtivovateľom vesmírnych technológií a keď sa podarí akýkoľvek zaujímavý nález alebo objav, tak je to len dobre. Škoda len, že tieto rovere sa nepohybujú rýchlejšie. Mohli by sme vidieť aj veľké kaňony a hory ;-)

</section>