---
layout: post
title: Čištění vody a půdy železem
categories: [Technologie]
permalink: /technologie/cisteni-vody-a-pudy-zelezem.html
---
# Čištění vody a půdy železem

Čisté práškové železo ve formě nanočástic pomůže snížit náklady na čištění půdy a vody od nebezpečných chemikálií. Nanočástečky železa velmi dobře reagují, a tak promění původně nebezpečné látky na takové, které životnímu prostředí neškodí. Můžeme takto likvidovat dioxiny, polychlorované bifenyly a podobná organická svinstva. Také si poradí s nebezpečnými těžkými kovy jako nikl, olovo, měď a dokonce i uran. Železo těžké kovy zredukuje, takže zůstávají v půdě a nešíří se dále např. rozpuštěné ve vodě. Nanoželezo zůstává v půdě aktivní 6 – 8 týdnů – v podstatě dokud jej voda nespláchne.

Velkou výhodou této metody je snadná aplikace a nízká cena. Na vyčistění 100 metrů čtverečných je třeba 11,2 kg prášku. Kilogram stojí okolo 50 dolarů (v roce 1995 to bylo $500). Když bych vzal jako příklad dekontaminaci půdy po poměrně proslulé koksovně v centru Ostravy, která stála několik miliard, tak vyčistění železem by vyšlo nepoměrně levněji. Čištěná plocha byla asi 500x1000 metrů. Cena mi v tom případě vychází na zanedbatelných 84 miliónů korun. Vidíte, jak jednoduše by se dalo ušetřit.

Zdroj: [Nanoscale Iron Could Help Cleanse the Environment](http://www.nsf.gov/od/lpa/news/03/pr0394.htm)

