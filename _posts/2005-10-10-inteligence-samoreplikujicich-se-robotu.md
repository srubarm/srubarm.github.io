---
layout: post
title: Inteligence samoreplikujících se robotů
categories: [Technologie]
permalink: /technologie/inteligence-samoreplikujicich-se-robotu.html
---
# Inteligence samoreplikujících se robotů

Jak moc budou inteligentní nanoroboti? Bude řízení strojů schopných na molekulární úrovni vyrobit z čehokoliv cokoliv složité? První výzkumy ukazují, že to může být jednodušší, než jsme si mysleli.

## Řízení založené na náhodě

<div class="obry" style="width:197px"><div class="leftbox"><img alt="Roboti poletující na vzduchovém polštáři a tvořící zadané útvary" height="106" src="http://techblog.srubar.net/images/samoreplikujici-robot-vzduchovy-polstar.jpg" width="180"/></div>Roboti poletující na vzduchovém polštáři a tvořící zadané útvary<br/>Credit: MIT</div> 

I když to zní neobvykle, při ovládání velkého množství jednotlivých zařízení se osvědčuje spíše kontrolované využití náhody než přesné příkazy. [Nedávný výzkum](http://www.trnmag.com/Roundup/2005/TRN_Research_News_Roundup_10-3-05.html) opět ukázal, že když se základním stavebním jednotkám nanorobotů naprogramují jednoduchá pravidla toho s kým a jak se mohou spojit a umožní se jim náhodný kontakt (zde realizovaný náhodným pohybem na vzduchovém polštáři), bez problému se po čase "naprogramovaný" stroj vytvoří v takovém počtu, kolik dílů (základních stavebních jednotek) je dodáno jako výchozí surovina.

## Samoreplikující se roboti

<div class="obry" style="width:187px"><div class="leftbox"><img alt="Krychlová základní stavební jednotka samoreplikujícího se robota" height="181" src="http://techblog.srubar.net/images/samoreplikujici-robot-krychle.jpg" width="170"/></div>Základní stavební jednotka samoreplikujících se robotů<br/>Credit: Cornell University</div> 

Technologie robotů, kteří jsou schopni vytvořit kopii sama sebe – "množit se" exponenciálně rychle, se [testuje](http://www.trnmag.com/Stories/2005/051805/Machine_reproduces_itself_051805.html) na makroskopických robotech. Vědci začátkem tohoto roku vytvořili takové, jejichž jedinou funkcí je zatím pouze zkopírovat sama sebe. Skládají se z krychlí tvořených dvěmi otočně spojenými čtyřstěny. Jednotlivé krychle se umí spojit i rozpojit a otáčet se. Jak funguje replikace, si můžete [prohlédnout na videu (wmv 5,5 MB)](http://www.mae.cornell.edu/ccsl/research/selfrep/video/4x4ht4a.wmv). Robot mi připomíná hračku – hada z kvádrů s trojúhelníkovou podstavu, ze kterého šlo složit míč a různé další tvary.

## Hejna robotů

Zdá se, že hejna robotů budou v budoucnosti nejúspěšnějším typem strojů. Výroba velkého množství stejných dílů, které programově sestavíme v jednoúčelové stroje je mnohem jednodušší, než specializovaná výroba těchto strojů. Vylepšení se snadno mohou odehrávat na úrovni výměny základních stavebních jednotek za provozu a případnou změnou jejich programování. Tato struktura přinese i snadnou opravitelnost a faktickou nezničitelnost zařízení, která pro výrobní firmy nebude znamenat ztráty, protože základní jednotky robotů budou pro opravy vždy nutné.

Fakt, že se tímto typem robotů [zabývá NASA](http://www.osel.cz/index.php?clanek=1248) a plánuje jimi zkoumat vzdálené planety, je dobrým signálem pro vývoj. Základní a zatím nevyřešenou otázkou je kvalitní zdroj energie pro roboty. Po jejím vyřešení už nic nebude bránit využití hejn robotů všech velikostí v jakýchkoliv oblastech lidské činnosti.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
prokop  &ndash; 10.10.2005
</div>

Veris ze budou roboti vyrabet z cehokoli cokoli? nebo do jake miri to beres jako nadsazku?

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 10.10.2005
</div>

[1] Nadsázka to je asi z devadesáti procent. Věřím tomu, že docela snadno půjde vytvářet ze specializovaných stavebních jednotek nějaké stroje, ale výrobu na atomární úrovni v budoucích padesáti letech neočekávám.V článku jsem sklouznul tam, kam jsem původně nechtěl a to k nadměrnému vizionářství na úkor rozebrání zajímavostí "agentního" způsobu řízení složitých systémů.

<div class='comment-item-header' markdown=1>
prokop  &ndash; 12.10.2005
</div>

me zrovna tenhle robot opravdu hodne zaujal...a potom myslenka "roboprachu" slouziciho  jako multiagentni system senzoruale u tehodle pristupu uz skoro prestava byt zajimava samotna kostrukce robota (i kdyz je vetsinou skvele elegantne minimalisticka) ale pro me jsou dost nepredstavitelne distribuovane algoritmy, ktere jsou zodpovedne za emergentni funkcnost. To je asi dost presahujici moje laicke povedomi, takze tohle tema mi zustane asi cizi :(

<div class='comment-item-header' markdown=1>
prokop  &ndash; 12.10.2005
</div>

asi sem to nerekl uplne nejlip.Nemyslim ta jednoducha pravidla, ale modelovani chovani systemu s takhle jednoduchymi pravidly, protze konstrukter jiste chce aby umel predpovedet chovani celeho vyrobeneho spolecensva.A stejne jako v celularnich automatech tady vzika neco dost sloziteho, i kdzy kazdy robot ma velmi jednoduchy program.

<div class='comment-item-header' markdown=1>
bugsle &ndash; [WWW](http://bnk.ic.cz) &ndash; 12.10.2005
</div>

Jen aby to pak nebyla válka strojů. Jednoduchý algoritmus, který umí  spolupracovat. Je jako jeden velký chytrý stroj. Trochu mi to připomíná, možná to tady taky bylo někde zmíněný, ale nějaká univerzita sestrojila komunitu(zatím 3 členou) nevim jak to nazvat robotů v letadlech, které spolu taky dokážou kooperovat a dohromady vytváři slušnou výpočetní kapacitu.

<div class='comment-item-header' markdown=1>
Jarda  &ndash; 18.10.2005
</div>

Abychom casem nedopadli jako chudacci na Regis III..

<div class='comment-item-header' markdown=1>
mikrom® &ndash; [WWW](http://mikrom.bloguje.cz) &ndash; 19.10.2005
</div>

trosku mi to evokovalo replikatory ze stargate :)

</section>