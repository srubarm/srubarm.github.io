---
layout: post
title: Jak jsem diskutoval na IAN, …
categories: [Fyzika]
permalink: /fyzika/jak-jsem-diskutoval-na-ian.html
---
# Jak jsem diskutoval na IAN, …

…aneb za všechno může Internet Explorer

Přesto, že se [Instantní astronomické noviny](http://ian.astronomy.cz/) převlékly do méně slušivého a funkčního kabátu, tak tam stále vycházejí velmi zajímavé články. V [diskuzi](http://ian.astronomy.cz/comm.php?id=914) pod článkem [Ze života černých děr](http://ian.astronomy.cz/archive_obsah.php?no=474#cl914) (bohužel neumím odkázat, pravděpodobně díky nevydařené navigaci, lépe) mi nebylo jasné, jak může pozitron (sám s kladnou hmotností) snížit hmotnost černé díry. Tak jsem zareagoval a jelikož mám mezeru ve vzdělání tak jsem byl odkázán na stránku [http://www.physics.muni.cz/_lenc/_](http://www.physics.muni.cz/~lenc/) se skripty k tématu. Schválně se tam zkuste podívat na odkazy na dotyčná skripta jako ukázku nabízím [http://www.physics.muni.cz/lenc/prednaskyqe.pdf](http://www.physics.muni.cz/~lenc/prednaskyqe.pdf). Něco se vám na odkazu nezdá? Taky se mi nezdálo, tak jsem se samozřejmě ozval, že mi nefunguje. Byl jsem ujištěn, že odkaz funguje.

Teď se asi někteří z vás diví, co to tu plácám, že jim taky odkaz funguje. Jsem věštec :-) a hádám, že v tom případě používáte Internet Explorer. Opravdu, chyba je jen v lomítku (na což jsem později také přišel) a IE pilně opačné lomítko nahradí normálním.

Je to dobře, nebo není?

Přes tuto chybu v odkazu se autor článku zachoval velmi pěkně a dotyčné skriptum mi poslal.

Za všechno může Internet Explorer.

