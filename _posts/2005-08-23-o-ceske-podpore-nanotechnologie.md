---
layout: post
title: O české podpoře nanotechnologie
categories: [Nano]
permalink: /nano/o-ceske-podpore-nanotechnologie.html
---
# O české podpoře nanotechnologie

Ještě se vrátím k nedávné deklaraci podpory rozvoje nanotechnologe v České republice. Je nutné umět číst tiskovým zprávám mezi řádky. Aneb nikdo nevidí svět růžověji než tisková zpráva.

## Dvě miliardy do výzkumu

<div class="obry"><div class="leftbox"><img alt="Ozubené soukolí velikosti řádu nanometrů dvou kol sestavené z jednotlivých molekul" height="229" src="http://www.techblog.cz/images/molekularni-ozubena-kola.gif" width="150"/></div></div> 

Nebudu se opakovat s detaily, jelikož už o tom [informoval](http://www.transhumanismus.cz/blog.php?time=050822#1950) TH blog. Přidám jen svůj komentář. Jediná podstatná informace z tiskové zprávy je, že Akademie věd plánuje dát na nanotechnologii příští rok 100 miliónů Kč navíc a snad do roku 2012 by to mělo být 250 miliónů. Na první pohled to zní pěkně. Nanotechnologie je progresivní obor, nepotřebuje příliš velké investice, má vysokou přidanou hodnotu a může přinést mnoho peněz. Ale z globálního pohledu je to na houby.

Tyto **nízké** částky nemohou nastartovat masový vývoj nanotechnologie u nás. Jen podpoří stávající a chystané projekty lepším zafinancováním. Vzhledem k nízkému financování vědy ze státního rozpočtu, nepomůže přeskupení financí z jiných vědních oborů do nanotechnologie. Než budovat výzkum nanotechnologie ze slabých základů, proč raději nepodpořit u nás zavedenější a také silně perspektivní genetiku?

## Účelový populizmus

Akademie věd vypustila informace o podpoře nanotechnologie čistě účelově. Potřebuje se zviditelnit před nadcházejícím projednáváním státního rozpočtu. Doufá, že nějaký politik zaslechnul, že nanotechnologie jsou zlatý důl, spojí si to s nedávnými zprávami o podpoře nanotechnologií Akademií věd a řekne si že by bylo vhodné prosadit o pár miliónů víc do vědy. Navíc slůvko "nano" je dnes populární, tak proč toho nevyužít? Ale takto to nemůže fungovat. Je nutné, aby na odpovědných místech byli ti, kteří dokážou myslet dál než do příštích voleb.

## Už to ví i v zahraničí

Pár zahraničních serverů informovalo o údajné podpoře nanotechnologií v Česku.

  * [Czech Republic to support research in nanotechnology](http://www.praguemonitor.com/ctk/?id=20050815F01059;story=Czech-Republic-to-support-research-in-nanotechnology) – v podstatě přepis tiskové zprávy, převzal to i [Nanotechnology Now](http://www.nanotech-now.com/news.cgi?story_id=11042)
  * [A Blank Czech for Nanotech](http://www.cientifica.com/archives/000647.html) – Nanotechnologický blog nás chválí, že jsme progresivní, ale samozřejmě poznamenává, že námi vynakládané částky na nanotechnologii jsou nepodstatnou kapkou v moři



## České články o podpoře nanotechnologie u nás

  * [ Česka republika podpoří výzkum v oblasti nanotechnologií](http://www.igenus.cz/view.php?cisloclanku=2005081604) (16. 08. 2005)
  * [Vláda chce podpořit nanotechnologie](http://ihned.cz//2-16673200-002000_d-6f) (18. 08. 2005)
  * [ Jahn: Nanotechnologie pomohou podnikům prosadit se ve světě](http://www.igenus.cz/view.php?cisloclanku=2005081806) (18. 08. 2005)



