---
layout: post
title: JAXA
categories: [Kosmonautika]
permalink: /kosmonautika/jaxa.html
---
# JAXA

Japonská kosmická agentura [JAXA](http://www.jaxa.jp/index_e.html) (Japan Aerospace Exploration Agency – Japonská výzkumná agentura pro letectví a vesmír) má historii velmi podobnou jako [ESA](http://www.techblog.cz/kosmonautika/esa.html). Nestojí za ní žádný velký úspěch, ale plány do budoucna má veliké.

## Vznik JAXA

<div class="obry" style="width:187px"><div class="leftbox"><img alt="JAXA logo" height="100" src="http://www.techblog.cz/images/jaxa-logo.gif" width="170"/></div>Credit: JAXA</div> 

Japonská kosmická agentura je ze všech agentur nejmladší. Vznikla teprve v říjnu 2003. Výzkum kosmu se však v Japosku plánuje už od padesátých let dvacátého století. JAXA je totiž nástupnickou organizací tří samostatných agentur: ISAS (Institute of Space and Astronautical Science – Institut vesmírných a astronomických věd), NAL (National Aerospace Laboratory – Národní laboratoř pro letectví a vesmír) a NASDA (National Space Development Agency – Národní agentura pro vývoj vesmírných prostředků). ISAS byl založen v roce 1955 a vyvíjel nosiče pro dopravu materiálu do kosmu. NAL vzniknul také v roce 1955 a byl zaměřen primárně na vývoj atmosférických dopravních prostředků a NASDA vytvořená v roce 1969 se soustředila na konstrukci družic a dalších vesmírných vědeckých zařízení.

## Nevýrazná minulost

<div class="obry" style="width:187px"><div class="leftbox"><img alt="Raketa M-5 na startovací rampě" height="214" src="http://www.techblog.cz/images/raketa-m-5-startovaci-rampa.jpg" width="170"/></div>Raketa M-5 na startovací rampě</div> 

Za historii JAXA považuji historii všech tří výše uvedených organizací. Vývoj vlastního nosiče byl započat již v padesátých letech. Probíhaly testy raket řady K v atmosféře a postupně se dostaly až do výšky 300 km, nedostaly se však na orbit (díky nedostatečné rychlosti – ani to nebylo plánováno), ale přesto provedly měření hustoty iontů, elektronů a teploty na hranici vesmíru. První japonský satelit byl meteorologický a na oběžnou dráho jej vynesla [NASA](http://www.techblog.cz/kosmonautika/nasa.html). Vývoj vlastních nosičů schopných vynést satelit na oběžnou dráhu byl započat projektem raket typu [Lambda (L)](http://mek.kosmo.cz/nosice/ostatni/lambda/index.htm) a [Mí (M)](http://mek.kosmo.cz/nosice/ostatni/mi/index.htm). Malá raketa Lambda-4S-5 s nosností pouhých 23 kg vynesla v roce 1970 první vlastní japonský satelit Ohsumi na oběžnou dráhu. JAXA to tedy zvládla o celých devět let dříve než ESA, i když ta už napoprvé byla schopna dopravovat těžší náklady. Ale až vývoj raket [typu H](http://mek.kosmo.cz/nosice/ostatni/h/index.htm) v osmdesátých letech přinesl Japonsku nosič o nosnosti až 3000 kg. Opět připomínám, že v roce 1981, kdy začal vývoj těchto raket, USA už měly za sebou první start raketoplánu.

## Výzkum a vědecké projekty

<div class="obry" style="width:177px"><div class="leftbox"><img alt="Start rakety H-1" height="235" src="http://www.techblog.cz/images/raketa-h-1-start.jpg" width="160"/></div>Start rakety H-1</div> 

Japonsko se zaměřuje na satelity zkoumající vzdálený vesmír a také na průzkum Měsíce a blízkých planet. V červenci roku 2005 vypustila teleskop [Astro-E2](http://www.astro.isas.ac.jp/astroe/), který měl zkoumat vesmír ve rentgenovém a gama záření, bohužel ze záhadných důvodu se chladící hélium vypařilo, a hlavní funkce teleskopu je nefunkční. Problémy tohoto typu jsou japonským sondám vlastní. Sonda [Planet-B](http://www.aldebaran.cz/sondy/sondy/98_Planet_B.html), která měla zkoumat Mars, se pro poruchu motoru nemohla dostat na jeho oběžnou dráhu. Výzkum měsíce sondou [Lunar-A](http://www.aldebaran.cz/bulletin/2004_06_lua.html) se přesunul až na rok 2010, kvůli možným problémům tryskovými motory sondy. Jedinou, do současnosti zcela bezproblémovou misí, je sonda [Hayabusa](http://en.wikipedia.org/wiki/Hayabusa) mířící k planetce, ze které by měla v listopadu tohoto roku sebrat horniny a přivézt je v roce 2007 zpět na Zem.

Japonský kosmický program skutečně není ozářen úspěchy. JAXA se ani na komerční lety nezaměřuje v takové míře jako ESA mimo jiné proto, že nemá vhodné nosiče, ale o to více spolupracuje s dalšími kosmickými agenturami.

## Velké plány

<div class="obry" style="width:197px"><div class="leftbox"><img alt="Základna na Měsíci" height="101" src="http://www.techblog.cz/images/mesicni-zakladna-jaxa.jpg" width="180"/></div></div> 

JAXA má velké plány, i když přece jen o něco skromnější než NASA či ESA. Chce vyslat balón do atmosféry Venuše, létající prostředky do atmosféry Marsu, dále by chtěla dopravit vlastními prostředky svého kosmonauta do vesmíru a následně budovat stálou základnu na Měsíci a podílet se na letu člověka k Marsu. Je to v podstatě univerzální plán jakékoliv kosmické agentury světa. Japonsko je však velmi pozadu se svými kosmickými technologiemi, a tak jeho jedinou větší šancí na dosažení úspěchu je spolupráce s jinými agenturami. Navíc japonské precizní myšlení zvyklé na přesné naplánování není tak dobře schopné poradit si s nástrahami vesmíru. Japonce silně rozhodí změněný čas schůzky. Co by se tedy stalo, kdyby let Apolla 13 řídili Japonci?

## Další informace

  * [JAXA]() – Domovská stránka japonské kosmické agentury
  * [ISAS](http://www.isas.ac.jp/e/index.shtml), [NAL](http://www.nal.go.jp/Welcome-e.html), [NASDA](http://www.nasda.go.jp/index_e.html) – Stránky předchůdců JAXA
  * [JAXA history](http://www.jaxa.jp/about/history/index_e.html) – Historie této kosmické agentury s odkazy na historii jejích předchůdců



## Další články speciálu :

  * [CNSA](http://www.techblog.cz/kosmonautika/cnsa.html) – 11. 9. 2005
  * [ESA](http://www.techblog.cz/kosmonautika/esa.html) – 29. 8. 2005
  * [Roskosmos](http://www.techblog.cz/kosmonautika/roskosmos.html) – 21. 8. 2005
  * [NASA](http://www.techblog.cz/kosmonautika/nasa.html) – 8. 8. 2005



