---
layout: post
title: Nejkrásnější pohled do vesmíru – Mlhovina v Orionu
categories: [Astronomie]
permalink: /astronomie/nejkrasnejsi-pohled-do-vesmiru-mlhovina-v-orionu.html
---
# Nejkrásnější pohled do vesmíru – Mlhovina v Orionu

Hubbleův vesmírný teleskop vyfotil mlhovinu v Orionu. Je to nejkrásnější záběr vesmírného objektu, který mezi astronomickými snímky najdete. Příroda tvoří nádherná umělecká díla.

## Nádherná Mlhovina v Orionu

[Hubbleův teleskop](http://hubblesite.org/) [vyfotil mozaiku](http://hubblesite.org/newscenter/newsdesk/archive/releases/2006/01/text/) snímků [Mlhoviny v Orionu](http://cs.wikipedia.org/wiki/Mlhovina_v_Orionu), ze kterých byla sestavena jedna fotografie. Záběr ve viditelném světle obsáhnul část oblohy velikostí odpovídající přibližně úhlovému průměru měsíce. Trvalo mu to 105 oběhů kolem Země. Každý trvá 96 minut, a tedy celková doba snímání byla 168 hodin. Výsledek stojí za to.

<div class="imag" style="width:402px"><div class="innerimg"><a href="http://www.techblog.cz/images/mlhovina-v-orionu-velky.jpg"><img alt="Mlhovina v Orionu" height="397" src="http://www.techblog.cz/images/mlhovina-v-orionu.jpg" width="400"/></a></div><a href="http://www.techblog.cz/images/mlhovina-v-orionu-velky.jpg">Zvětšit</a><br/>Kompletní záběr Mlhoviny v Orionu<br/>Credit: NASA, ESA, Space Telescope Science Institute, Hubble Space Telescope Orion Treasury Project Team</div>

Fotografie mají velmi vysoké rozlišení a máte možnost si je všechny prohlédnout v [této galerii](http://hubblesite.org/newscenter/newsdesk/archive/releases/2006/01/image/). Nezmenšený celkový záběr má miliardu pixelů a jsou na něm tři tisíce hvězd . Je to nepopsatelná krása. Zvláště tehdy, když si představíte obrovské rozměry této vesmírné scenérie. Podotýkám, že barvy jsou skutečné. Není použito žádné dodatečné obarvování.

<div class="imag" style="width:402px"><div class="innerimg"><a href="http://www.techblog.cz/images/mlhovina-v-orionu-detail-velky.jpg"><img alt="Detail střední části mlhoviny v Orionu" height="279" src="http://www.techblog.cz/images/mlhovina-v-orionu-detail.jpg" width="400"/></a></div><a href="http://www.techblog.cz/images/mlhovina-v-orionu-detail-velky.jpg">Zvětšit</a><br/>Detail ukazuje všemi barvami hrající střed mlhoviny<br/>Credit: NASA, ESA, Space Telescope Science Institute, Hubble Space Telescope Orion Treasury Project Team</div>

Mlhovina v Orionu je od Země relativně kousek – pouhých 1 500 světelných let. Astronomům nebrání nic ve výhledu do této směsi hvězd, mezihvězdného plynu a prachu. Slunce se před čtyřmi a půl miliardami let zrodilo z podobné mlhoviny.

## Astronomický význam záběru

V mlhovině mohou vědci sledovat pochody, kterými vznikají nově hvězdy. Hubbleův teleskop také vyfotil mladé [hnědé trpaslíky](http://en.wikipedia.org/wiki/Brown_dwarf), což jsou takové nedodělané hvězdy. Mají příliš malou hmotnost na řádné nastartování jaderné fúze. Kdyby byl [Jupiter](http://cs.wikipedia.org/wiki/Jupiter_\(planeta\)) několikrát větší, byl by to hnědý trpaslík. Na snímku je zachycena binární soustava hnědých trpaslíků, ze které se snad podaří zjistit informace o jejich hmotnosti a něco o jejich vzniku.

Kdyby pozorovací čas na teleskopu nebyl přidělován přísným výběrovým řízením, myslel bych si, že zaměření na Mlhovinu v Orionu je dáno snahou ukázat lidem něco, co se jim líbí, vzbudit tak sympatie a posílit tlak na obnovení letů k "Hubblu". Astronomicky zajímavější cíle k pozorování asi existují, ale nejsou tak vizuálně pěkné. Ať je to jak chce, my můžeme mít radost z této vesmírné nádhery.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
[Jirka K.](mailto:jirka@koubovi.cz) &ndash; [WWW](http://www.koubovi.cz) &ndash; 12.1.2006
</div>

Tak to je paráda! Díky za tip!

<div class='comment-item-header' markdown=1>
Prokop Hapala  &ndash; 12.1.2006
</div>

A k tomu pargigovemu obrzku se nejak dostat neda? :)

<div class='comment-item-header' markdown=1>
Droam  &ndash; 12.1.2006
</div>

By me zajmalo jestli se odtamtud nekdo diva teleskopem smerem k nam...

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 12.1.2006
</div>

[2] Určitě dá, sice nevím jak, ale zcela veřejně to vystavovat nebudou; přetížilo by jim to linky. Každý astronom na světě jistě všechna data bude mít dostupná.

<div class='comment-item-header' markdown=1>
IA  &ndash; 13.1.2006
</div>

[2] Jestli myslite ten pargigapixelovy obrazek, tak ten je tam ke stazeni v sekci vyssi rozliseni.

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 13.1.2006
</div>

[5] Díky za informaci. Je divné, že jsem si toho předtím nevšimnul.Odkaz na stránku se stažením obrázku v rozlišení 18000x18000.Sice to má do miliardy pixelů daleko (324 Mpix), ale tiskové zprávy jsou od toho, aby se nebraly vážně. Nebo milardu pixelů měly dohromady všechny záběry, ze kterých se výsledná fotka složila? Kdo ví.

</section>