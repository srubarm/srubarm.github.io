---
layout: post
title: X-43A překonal Mach 10
categories: [Kosmonautika]
permalink: /kosmonautika/x-43a-prekonal-mach-10.html
---
# X-43A překonal Mach 10

O tom, že se experimentálnímu letounu [X-43A podařilo](http://www.nasa.gov/home/hqnews/2004/nov/HQ_04373_x43a_scramjet.html) desetinásobně překonat rychlost zvuku jste již nepochybně slyšeli, a proto se zkusím zaměřit na to, co v běžných médiích nebylo.

## Průběh letu

<div class="obry"><div class="leftbox"><img alt="X-43A v letu nad mraky" height="130" src="http://www.techblog.cz/images/x-43a.jpg" width="170"/></div></div> 

Bombardér [B-52](http://www.military.cz/usa/air/in_service/aircraft/b52/b52.htm) nejdříve vynesl X-43 umístěné na raketě [Pegasus](http://www.dfrc.nasa.gov/Newsroom/FactSheets/FS-053-DFRC.html) do výšky asi 12 km. Potom se raketa s letounem odpojila a vynesla jej až do 29-ti km a udělila mu rychlost Mach 5. Dále již letoun pokračoval sám rychlostí až 11 tisíc km/h a dosáhnul výšky 33,5 km. Potom už jen spadnul do moře.

## Konstrukce X-43

<div class="obry"><div class="leftbox"><img alt="Třípohledový nákres X-43A s rozměry" height="118" src="http://www.techblog.cz/images/x-43a-rozmery.jpg" width="170"/></div></div> 

O konstrukci X-43A se mi nepodařilo mnoho zjistit. Je jasné, že se tím přímo chlubit nebudou, ale mohli se podělit o základní informace. Tvar je samozřejmě uzpůsoben pro lety vysokou nadzvukovou rychlostí a je zřejmý [z obrázků](http://www.dfrc.nasa.gov/Gallery/Photo/X-43A/index.html). Ale je to velice malé letadélko. Vnější rozměry má pouze 3,5 x 2,5 m. I do těchto minimálních rozměrů se muselo vejít vodní chlazení přední části, která by se jinak poškodila vysokým třením o vzduch při hypersonických rychlostech – údajně zapínáno od Mach 3.

## Motor

<div class="obry"><div class="leftbox"><img alt="Hypersonický motor X-43" height="91" src="http://www.techblog.cz/images/x-43a-motor.jpg" width="180"/></div></div> 

Motor, který umožní X-43A dosáhnout obrovské rychlosti je překvapivě velmi jednoduchý. Nemá žádné pohybující se součásti, a proto je velmi spolehlivý. Motor založený na stejném principu (ale jiné konstrukce vhodné pro nižší rychlosti – s pohyblivými částmi) používala už Hitlerova odvetná zbraň [V-1](http://en.wikipedia.org/wiki/V-1_flying_bomb). [Současný motor](http://www.dfrc.nasa.gov/Newsroom/FactSheets/Popups/Images/FS-040-DFRC_popup6.jpg) stlačuje vzduch proudící velkou rychlostí do spalovací komory a tím se zahřívá. Tam je do něj plynule vstřikován vodík jako palivo a jeho hořením se získává potřebný tah motoru. Teoreticky by s tímto motorem bylo možné dosáhnout rychlosti až Mach 15. Narozdíl od raketových motorů si s sebou nemusí tahat kyslík, což výrazně snižuje výslednou hmotnost letounu a také jej lze dobře regulovat. Jedinou jeho nevýhodou je, že začíná pracovat při rychlosti minimálně Mach 3.

## Budoucnost

V budoucnosti by letouny ["scramjets"](http://en.wikipedia.org/wiki/Scramjet) ~~"screamjets" – tedy řvoucí tryskáče -~~ mohly usnadňovat dopravu na oběžnou dráhu země. Nepochybně se pro ně nalezne také vojenské využití. Jelikož je vývoj v tak ranném stádiu, soudím, že si na to ještě počkáme. Hlavní problém vidím v přechodu od malého prototypu k velkému. Nároky na materiály se díky velkému a nerovnoměrnému tepelnému namáhání stanou výrazně náročnějšími. Dost problémů měli už z takovým [Blackbirdem](http://www.military.cz/usa/air/in_service/aircraft/sr71/sr71.htm) a to létal rychlostí okolo Mach 3 a nenesl skoro žádný užitečný náklad. Nezdá se mi, že by materiálové inženýrství v této oblasti udělalo od šedesátých let nějaký výrazný skok.

Můžeme si počkat a věřit, že se dočkáme něčeho, co přinese do letectví a kosmonautiky takový průlom, jako před půl stoletím rakety a proudové motory.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
Mormegil  &ndash; 20.11.2004
</div>

Hmm, není to náhodou scramjet a ne screamjet, přičemž název nemá nic společného se řevem? ... http://en.wikipedia.org/wiki/Scramjet

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 20.11.2004
</div>

No jo. Přání bylo otcem myšlenky a tak to dopadlo. Díky za upozornění. Teď už to vůbec není tak poetické. :-)

<div class='comment-item-header' markdown=1>
Jirka  &ndash; 22.11.2004
</div>

Predni cast letounu by se nezahrivala trenim o vzduch, ale pri vysokych Machovych cislech se vzduch zahriva svym stlacovanim...

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 22.11.2004
</div>

Sice mi to nikdo už neuvěří, ale přesně to jsem si myslel, ale nechtěl jsem nějaké své spekulace cpát do článku. :-)

<div class='comment-item-header' markdown=1>
[DaemonX](mailto:daemonx@centrum.cz)  &ndash; 14.3.2006
</div>

No nevim, nevim... Moc se mi nelíbí ta spekulace o letu na oběžnou dráhu, protože pokud si s sebou letoun netahá kyslík, tak jak známo vzduch se stoupajicí výškou řídne a ubívá kyslíku a vodík toho bez kyslíku asi moc nenahoří, ne?!

<div class='comment-item-header' markdown=1>
atjkp  &ndash; 18.7.2007
</div>

mno scramjet to je:D   mmm ale ty stratoreaktory sou dost vychytaný věcičky, co:D

</section>