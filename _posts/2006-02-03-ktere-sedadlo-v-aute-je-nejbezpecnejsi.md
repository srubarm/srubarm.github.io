---
layout: post
title: Které sedadlo v autě je nejbezpečnější?
categories: [Ostatní věda]
permalink: /veda/ktere-sedadlo-v-aute-je-nejbezpecnejsi.html
---
# Které sedadlo v autě je nejbezpečnější?

Zajímá vás, na které sedadlo v autě byste si měli sednout, abyste se mohli cítit bezpečně? Které sedadlo je nejnebezpečnější? Mě by to zajímalo také.

## Neexistuje statistika, pouze dohady

<div class="obry" style="width:187px"><div class="leftbox"><img alt="Srážka dvou autíček" height="144" src="http://www.techblog.cz/images/srazka-dvou-aut.jpg" width="170"/></div></div> 

Procházel jsem vyhledávačem český i anglický internet a žádné informace, kterým bych mohl věřit. Pouze mlhavá tvrzení. Ta se sice shodují na tom, že nejbezpečnější sedadlo by mělo být vpravo vzadu (za spolujezdcem), ale já jsem měl původně v úmyslu vyjít ze "syrových" dat o počtu usmrcených a zraněných na jednotlivých sedadlech. Nic takového jsem na internetu nenašel. [Ministerstvo vnitra](http://www.mvcr.cz) nabízí pěkné [statistiky dopravních nehod](http://www.mvcr.cz/statistiky/nehody.html), tyto informace tam však nejsou. Nepodařilo se mi ani zjistit, zda se data o místě sezení vůbec shromažďují. Na příjemném webu [Českého statistického úřadu](http://www.czso.cz/) jsem se dověděl, že průměrná porážková hmotnost jatečních prasat [je 105,9 kg](http://www.czso.cz/csu/csu.nsf/informace/czem012606.doc); o dopravních nehodách opět nic.

Je vidět, že na internetu stále nenajdeme všechno. Zajištění dat by vyžadovalo minimálně několik telefonátů nebo dokonce dopis s odvoláním na právo na neutajené informace. Nestojí mi to za to. A tak zůstávají pouze dohady.

## Nejbezpečnější sedadlo za spolujezdcem?

Na první pohled se zdá, že by sedadlo za spolujezdcem mělo skutečně být nejbezpečnější. Při totální havárii, jako je čelní srážka v rychlosti nad 60 km/h, by měli spolujezdci vzadu mít větší šanci na přežití, protože celková (byť malá) deformace rámu vozidla ubere několik set newtonů zatížení na pásem připoutané tělo. Když auto při čelní srážce zastaví z 50 km/h na 1,5 m, pás drží 70 kg těžkého člověka silou, jako by na něm leželo 450 kg závaží. Pouhých 10 cm deformace automobilu navíc v zadní části ubere 30 kg z pomyslného závaží, které mohou rozhodnout o tom, že vnitřní zranění nebudou tak těžká, že nakonec člověk přežije. Když jedete (nepochopitelně) vzadu nepřipoutáni, tak vám nehrozí takové nebezpečí jako vpředu, protože při srážce nejspíš jen narazíte do relativně měkkého sedadla před vámi, zatímco vpředu vyletíte oknem. (I když jsem slyšel o případu, že někdo vyletěl ven předním oknem přes sedadlo spolujezdce – a přežil.) Na předních sedadlech jsou zase mnohem častěji airbagy než na zadních, které o něco snižují riziko smrtelného zranění.

Grafy lépe ukáží, jak velký vliv má na sílu při srážce vliv rychlost, při které k ní dojde. Nesnažím se nikoho nutit jezdit pomalu, ale spíše se více zamyslet nad předjížděním v nepřehledných podmínkách. Graf je pro optimistickou délku deformační dráhy automobilu 1,5 m.

<div class="imag" style="width:442px"><div class="innerimg"><a href="http://www.techblog.cz/images/sila-na-pocatecni-rychlosti-velky.gif"><img alt="Závislost síly při srážce v závislosti na rychlosti, při které dojde ke srážce" height="439" src="http://www.techblog.cz/images/sila-na-pocatecni-rychlosti.gif" width="440"/></a></div>Závislost síly při srážce v závislosti na rychlosti, při které dojde ke srážce<br/><a href="http://www.techblog.cz/images/sila-na-pocatecni-rychlosti-velky.gif">Zvětšit</a></div> 

Je vidět, že čím více vážíte, tím to máte horší. Síla se sice rozloží na o něco větší plochu pásu, ale nárůst síly nevyváží. O důvod více zhubnout, pokud se o to snažíte.

Na grafu níže můžete vidět, že čím větší auto máte, tím jste ve větším bezpečí. Zde je zahrnut vliv pouze větších deformačních zón, ale větší auta bývají i těžší, a tak lehčí postrčí a sníží rozdíl rychlostí před a po srážce.

<div class="imag" style="width:442px"><div class="innerimg"><a href="http://www.techblog.cz/images/sila-na-deformacni-draze-velky.gif"><img alt="Závislost síly při srážce na délce deformační zóny automobilu" height="439" src="http://www.techblog.cz/images/sila-na-deformacni-draze.gif" width="440"/></a></div>Závislost síly při srážce na délce deformační zóny automobilu<br/><a href="http://www.techblog.cz/images/sila-na-deformacni-draze-velky.gif">Zvětšit</a></div> 

Je-li deformační dráha kratší než 1 m, je to velmi na pováženou. Je to případ "nákupních tašek" typu Daewoo Matiz a všech obdobných s krátkým "čumákem".

A proč je bezpečnější sedět vpravo? Tipuji, že dost nehod se odehraje, když nervózní řidič při odbočování doleva nevydrží, řekne si: "To stihnu." Nestihne to a zleva do něj někdo narazí. Potom vlevo sedící mlátí hlavou o boční sloupky, nemají-li boční airbagy. Při odbočování vpravo je pravděpodobnost vážných následků špatného odhadu řidiče výrazně nižší. Všechno to jsou bohužel pouze nepříliš dobře podložené spekulace.

## Které sedadlo je nejnebezpečnější?

<div class="obry" style="width:187px"><div class="leftbox"><img alt="Crash-test čelní srážky dvou automobilů" height="114" src="http://www.techblog.cz/images/celni-srazka-shora.jpg" width="170"/></div></div> 

Opět bez věrohodné statistiky. Šířená pověra praví, že nejnebezpečnější je sedadlo spolujezdce (vpravo od řidiče). Údajně proto, že v krizové situaci se řidič instinktivně snaží sám vyhnout překážce, tak ať to raději vrazí do spolujezdce. Osobně tomu nevěřím. V krizové situaci běžný řidič nanejvýš dupne na brzdy nebo strhne volant na stranu, kde je více místa (při nejhorším udělá obě věci najednou). Nevím, jestli může převážit instinkt chránit sebe sama, nebo zažité pravidlo o vyhýbání se vpravo. Při nebezpečném předjíždění je také více ohrožen řidič než spolujezdec. Čelní srážka navíc ohrožuje řidiče vtlačením volantu a pedálů do kabiny. Řekl bych, že nejméně bezpečně se může cítit řidič, ale ten si nemůže nikdy vybrat, kam si má sednout.

## Nejméně usmrcených za posledních 12 let

Chcete-li se cítit bezpečně, sedněte si v autě za spolujezdce. Však tam také jezdí státníci a všichni, kteří mají osobního řidiče. Jestli máte rádi větší riziko, tak vedle řidiče nebo přímo za volant. Je to na vás. Riziko, kterému jste na silnici vystaveni, ovlivní více to, kdo sedí za volantem, než to, na kterém sedadle sedíte.

Mimochodem, myslíte si, že za snížením úmrtnosti při [haváriích v loňském roce (PDF 998 KB)](http://www.mvcr.cz/doprava/nehody/2005/12_2005.pdf) může spíše ukázněnost řidičů nebo vyšší bezpečnost kvalitnějších aut? Já jsem pro to druhé.


<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
lukyn.v &ndash; [WWW](http://album750.blatouch.net/) &ndash; 3.2.2006
</div>

Náhodou "nákupní tašky" celkem vydrží. :)http://video.google.com/videoplay?docid=6605730767077503480&q=crash

<div class='comment-item-header' markdown=1>
Pjotr &ndash; [WWW](http://sietook.druskova.sk) &ndash; 3.2.2006
</div>

Na bezpečnosť auta by som sa veľmi nespoliehal. Všetko je to na človeku, nie na aute, pretože človek môže za nehodu vo väčšine prípadoch (kedy nepočítam pády stromov a podobne).Radšej budem jazdiť pomalšie, a podľa pravidiel, ako sa hnať za smrťou ;-).

<div class='comment-item-header' markdown=1>
Erix  &ndash; 3.2.2006
</div>

ad [1] Nákupní taška jako taková jo, ale co ten "nákup" uvnitř..?

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 3.2.2006
</div>

[1], [3] To video znám. Erix má pravdu, "nákup" by to těžko přežil. Vnitřek kabiny sice řidiče příliš neohrozil, ale zastavení ze 100 km/h na nejvýše jednom metru ano.[2] Zcela souhlasím, je to na řidiči. Jen jsem se zamýšlel nad tím, kam si sednout, když neřídím.

<div class='comment-item-header' markdown=1>
kombajn &ndash; [WWW](http://kombajn.bloguje.cz) &ndash; 25.2.2006
</div>

no tomu ze to ridic strhne na spolujezdce taky moc neverim... v prazdnem aute jsem to strhnul vsechno na ridice (sebe), protoze se mi zdala lepsi varianta vyletet ze silnice nez do protismeru. bohuzel tam nebylo tolik mista pro vyhnuti autu predemnou...

<div class='comment-item-header' markdown=1>
Divant Delvare  &ndash; 28.3.2006
</div>

Zlepšení kvalit aut má jen zakrýt chybu v administrativě našeho státu. Úředníci nepovažují za důležité zdělit, které sedadlo je bezpečnější. Kam tedy máme posadit svého šéfa, až pojedeme rychlostí 120km/h. Něčím takovým bezvýznamným se přece nebudou zabývat. Radči nám řeknou kolik váží průměrný koš na prádlo.

<div class='comment-item-header' markdown=1>
[dada211](mailto:dada211@seznam.cz)  &ndash; 2.4.2006
</div>

[7]osobně se domnívám, ze ridic ma tu vyhodu oproti spolujezcům, že sleduje dění na silnici narozdíl od ostatních, a jeho vyhodou je, že má možnost jako jedinný člen posadky auta se opřít o volant napnout svaly, a čekát naraz, kdežto spolujezdec tyto možnosti nemá. Zajimalo by mě jak by vypadala statistika, kdyby spolujezdec měl madlo o které by se mohl opřít. Dále bych rozvinul- vstupuju -li do autobusu pokládám si tuto stejnou myšlenku "kde je tady nejbezpečnější místo"

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 2.4.2006
</div>

[7] Máš pravdu, připravenost na náraz může hrát roli, která se jen těžko bude měřit. S tím autobusem to bude taky zajímavé, díky za námět, ale jakákoliv data by se scháněla ještě obtížněji než u aut, navíc naštěstí tak často nebourají, tak bych mohl sklouznout k doslova fantastickým spekulacím.

<div class='comment-item-header' markdown=1>
Peťa  &ndash; 5.10.2006
</div>

Taky jsem se snazila najit informace o bezpecnosti na jednotlivych sedadlech a vyskocil mi tento odkaz :-)). Koukam, ze clanek uz tu je delsi dobu...nenasel nahodou nekdo v mezidobi info o bezpecnosti v autobusech? Kdykoli jedu po dalnici rozhrkanou karosou bez bezpecnostnich pasu nebo operek pro hlavu (sedadlo konci nekde nad polovinou zad), tak se celou cestu akorat modlim...

<div class='comment-item-header' markdown=1>
inQvisitor  &ndash; 8.11.2006
</div>

Pokiaľ viem, tak sedadlo vedľa vodič je tzv sedadlo smrti. Je to vysvetlené tak, že ak sa vodič chce vyhnuť zrážke, tak vždy strhne reflexívne volant na opačnú stranu, tak aby sa sám uchránil od prípadného nárazu do prekážky nárazu, takže to váčšinou strhne napravo a narazí pravou stranou motorového vozidla do stĺpu, múra...vtedy si to odnesie spolujazdec. A pokiaľ viem, najbezpečnejšie sedadlo je, ak nerátame miesto vodiča, zadné ľavé sedadlo za vodičom z dôvodu, ktorý som už spomínal, a síce, že vodič chráni reflexívne predovšetkým seba.

<div class='comment-item-header' markdown=1>
[Týna](mailto:cp.cervikpepik@seznam.cz)  &ndash; 9.3.2010
</div>

Odpověď na Divant Delvare: šéfa by měl člověk posadit doprava dozadu (křížem s řidičem), ovšem to říká etiketa, nikoli bezpečnost :)Souhlasím s dada211, myslela jsem si, že nejbezpečnější místo je řidiče-čeká, má airbag a o co se opřít. Spíš jsem spekulovala, které je druhé nejbezpečnější - zda za řidičem, nebo vpravo vzadu. Nejváženější osoba se má posadit doprava dozadu, ovšem ne z bezpečnosti (pokud vím), ale kvůli etiketě - aby nikdy nevystupovala do silnice, ale vždy na chodník. Tudíž si myslím, že 2. nejbezpečnější je sedadlo za řidičem - řidič má přecejenom větší představu, co se děje na jeho straně než na pravé straně pomocí zpětných zrcátek. Just a theory. :)A otázka ohledně autobusu je také zajímavá.

<div class='comment-item-header' markdown=1>
[Michal](mailto:naily@volny.cz)  &ndash; 6.6.2011
</div>

Dobrý den,řešil jsem to kvůli tomu, kde vozit dítě v autosedačce, ale diskuze je zajímavá obecně. Statistiky jsem také nenašel, takže je těžké asi dospět k nějakému jednoznačnému závěru, tak tedy alespoň pár dohadů:Zadní sedadla řekl bych obecně budou bezpečnější. Ač přední sedadla bývají obvykle lépe vybavena airbagy a dalšími bezpečnostíni systémy, tak u některých typů nehod budou mít patrně značnou nevýhodu - např. střet se zvířetem, které může proletět až to kabiny, náraz do stromu s větvemi, nebo náraz do jiného auta, kde z toho druhého auta něco vyletí a proletí skrz přední okno.Myslím, že na přední/zadní sedadla i nějaké statistiky jsou a v nich zadní sedadla vycházela lépe.Na předních sedadlech, jestli řidič či spolujezdec také asi není úplně jednoznačné. Domněnku o tom, že řidič strhne v případě nehody auto tak, aby "jeho půlka" nenarazila mi nepřijde úplně relevantní, řekl bych, že člověk se snaží do poslední chvíle srážce vyhnout, samozřejmě může to být i dost subjektivní. To, že řidič se může na náraz lépe "připravit" také může být otazné - některé statistiky ukazují, že v nehodách lépe dopadnou pasažéři, kteří jsou opilí či kteří spí - právě proto, že jejich tělo je úplně uvolněné. Subjektivně bych si myslel, že by na tom měl být lépe spolujezdec, protože mu nehrozí zranění od volantu/pedálu, ale když se člověk podívá na Euro NCAP, tak podle dostupných údajů se zdá, že většina auta o něco lépe chrání řidiče. Dále je tu ještě otázka obecně levá/pravá strana, to je ale stejné u zadních sedadel.Co se týče zadních sedadel, tak podle doporučení některých studií je nejbezpečnější místo uprostřed, což je sice logické z toho pohledu, že je nejdál od všch možných míst nárazu, na druhou stranu ale je nutným předpokladem přítomnost plnohodnotého tříbodového pásu i na tomto místě, což stále ještě není úplně u všech aut, které jsou na našich silnicích, standardem. Navíc, například i u autosedačky (vajíčko) je uvedeno, že se má přepravovat pouze na krajních sedadlech. A výrobce autosedačky k tomu patrně nějaký důvod má. A dále je tu ještě ten fakt, že prostřední zadní sedadlo není chráněno předními sedadly proti případným objektům z venčí, které se do kabiny mohou při nárazu dostat.Tedy u dětské sedačky jsem řešil víceméně pouze jestli levá či pravá strana, ale jednoznačný výsledek z pohledu bezpečnosti mi nevychází. Pravá strana je bezpečnější z toho pohledu, že je u kraje silnice a tedy eliminuje možnost sražení okoloprojíždějícím autem, či případného nárazu od projíždějích aut, když parkuji. Plus je šance, že někdo nedá "přednost z prava". Na druhou stranu, patrně nejvíce nehod se stává při odbočování do leva, kdy je více exponovaná pravá strana. Taktéž, při průjezdu křižovatkou rovně (na oranžovou), by pravděpodobnost zásahu zprava asi měla být vyšší, protože auta zprava míjím o něco později než ta zleva. Navíc, u aut zleva je menší pravděpodobnost kolize - kolizní směry jsou když jedou rovně či vlevo, zatímco u aut zprava jsou kolizní směry všechny a jsou "horší" (auto jedoucí zprava a odbočující doleva do mě narazí rovně). Samozřejmě tyto úvahy jsou poplatné tam, kde se jezdí vpravo.U dětské sedačky nakonec zřejmě ale rozhodnou i jiné faktory - patrně to, kde je na dítě lépe vidět a také to, že umístění dětské sedačky (vajíčka) za řidiče nemusí být z prostorových důvodů možné.Co se týče autobusu - řekl bych zadní polovina (kvůli čelnímu nárazu), na levé straně (u autobusu se může stát, že sjede ze silnice a pokud ano, tak většinou vpravo a tedy také, že se vpravo převrátí), na sedadle, které má před sebou jiné sedadlo (minimálně stejně ysoké), je poblíž nouzového východu (včetně toho "kladívka" na rozbití okna) a je do uličky (dál od nárazu).Ale jak jsem psal v úvodu - jsou to jen dohady. :)

<div class='comment-item-header' markdown=1>
Martin &ndash; [WWW](http://www.techblog.cz) &ndash; 7.6.2011
</div>

[12] Děkuji za zajímavé myšlenky ve Vašem komentáři.

</section>