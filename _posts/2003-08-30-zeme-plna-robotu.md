---
layout: post
title: Země plná robotů
categories: [Ostatní věda]
permalink: /veda/zeme-plna-robotu.html
---
# Země plná robotů

Myslíte si, že vypukne hospodářská krize kvůli nástupu robotů na pracovní místa lidí? [Markoff.tk](http://markoff.tk/) mě upozornil na své překlady článků [Robotický národ](http://markoff.szm.sk/Robotic%20Nation%20-%20Marshall%20Brain%20slovensky.htm) a [Roboty v roku 2015](http://markoff.szm.sk/Robots%20in%202015,%20by%20Marshall%20Brain%20slovak.htm) autora [Marshalla Braina](http://marshallbrain.com/) (mimochodem zakladatele výborného serveru [How Stuff Works](http://www.howstuffworks.com/)). Jeho vize v mnohém připomíná sci-fi knihu A. C. Clarke Konec dětství. Clarke udělal z robotů strůjce hospodářského úspěchu lidstva, kdežto Brain za nimi vidí hlavně nezaměstnanost a tím způsobené hospodářské problémy.

Myslím, že si nemusíme dělat starosti. Autor vychází z velmi podivných předpokladů. Srovnává letadla v roce 1900 (žádné) a v roce 1950 (nadzvukové, ale zmiňovaný podzvukový B-52 v roce 1950 ještě nelétal) a tvrdí, že roboti jsou dnes ve stejném vývojovém stádiu jako letadla na počátku 20. století. Kdyby se podobné srovnání provedlo mezi roky 1950 a 2000, tak by bylo velmi neúspěšné. Také vychází z Mooreova zákona, který tvrdí (a zatím celkem platí), že se výkon procesorů zdvojnásobí každé dva roky. Z toho usuzuje, že za asi dvacet let bude výkon počítačů srovnatelný s lidským mozkem. Ha ha. Je tam k nalezení více podobných podivných myšlenek. Hlavně nevím, proč by se roboti měli podobat lidem. Když už má být auto řízeno automaticky (robotem), tak není důvod, proč by ten robot měl sedět přímo za volantem. :-) Člověk je takový, jaký je proto, že je univerzální, ale roboti jsou specializovaní.

Roboti berou lidem práci neustále i dnes, ale nebojím se toho, že v dohledné době nastane situace, která je popisována ve výše uvedených článcích.

