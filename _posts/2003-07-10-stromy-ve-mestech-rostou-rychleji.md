---
layout: post
title: Stromy ve městech rostou rychleji
categories: [Ostatní věda]
permalink: /veda/stromy-ve-mestech-rostou-rychleji.html
---
# Stromy ve městech rostou rychleji

Byl proveden pokus se zasazením topolů v centru New Yorku a na venkově. Výsledek je v článku [Trees grow faster in the city](http://www.nature.com/nsu/030707/030707-6.html) vyjádřen velmi exaktně.

"Ty ve městě byly na konci větší než já; ty na venkově mi sahaly po pás."

Přes velmi neobvyklé vyjádření je zřejmé, že rozdíl je velký. Vědci se domnívají, že tento rozdíl způsobuje přítomnost přízemního ozónu, kterého je mimo města více, než v nich. Paradoxem je, že přízemní ozón vzniká ve městech ze znečištěného ovzduší, na které působí sluneční záření. Přesto je jeho koncentrace menší, protože reaguje s dalšími nečistotami v přízemních vrstvách ovzduší, a tak je pohlcen.

Ozón působí na rostliny tak, že zpomaluje jejich růst a také jim může zabránit vykvést. Je to ten samý ozón, který nás ve vyšších vrstvách atmosféry chrání před UV zářením.

Podobným problémem se zabývali čeští vědci na Bílém Kříži. Tam zkoumali vliv zvýšené koncentrace oxidu uhličitého na růst smrků. Článek o tomto výzkumu [Stromy budoucnosti](http://www.national-geographic.cz/detail.asp?id=212) vyšel na National Geographicu.

