---
layout: post
title: Jak je to s tou vodou na Marsu?
categories: [Mars]
permalink: /mars/jak-je-to-s-tou-vodou-na-marsu.html
---
# Jak je to s tou vodou na Marsu?

Už jsem psal, že [Kanály na Marsu mohl vytvořit roztávající sníh](http://sweb.cz/techblog/archiv2003_2.htm#525), ale že voda v kapalném stavu se na Marsu nevyskytuje. Ale vědci objevili [pruhy a skvrny](http://news.bbc.co.uk/1/hi/sci/tech/2846897.stm) na úbočích kráterů a údolí, o kterých si myslí, že je mohla vytvořit slaná voda. Teplo produkované geotermální (spíše Marsotermální) energií Marsu ohřeje podzemní vrstvu ledu, ten roztaje, smísí se s minerály v půdě a toto "osolení" způsobí, že je tato slaná voda schopna téct i při mnohem nižších teplotách a tlacích, než voda čistá. Vždyť ti, kteří spadnou v polárních oblastech Země do moře, taky mohou umrznout, v tekuté mořské vodě, která má ale méně než 0°C.

Tento objev podle mě zásadně zvyšuje šance na nalezení současného života na Marsu, protože, když na Zemi mohou žít organismy v obrovských mořských hloubkách ve vodě plné síry a podobných svinstev, kde jediným zdrojem energie/tepla je pouze geotermální energie, tak proč by podobný život nemohl být i na Marsu? Pravda, do zelených mužíčků nebo Marťanů podle Raye Bradburyho to má daleko…

