---
layout: post
title: Viděl jsem Mars
categories: [Osobní]
permalink: /osobni/videl-jsem-mars.html
---
# Viděl jsem Mars

Podlehl jsem tlaku médií a zašel jsem se podívat, jak ten blízký Mars vypadá. Vyšel jsem kousek za město vybaven obyčejným dalekohledem zvětšujícím asi pětkrát. Ideální podmínky to rozhodně nebyly. Blízkost města (a různých svítících objektů v okolí) a dalekohled bez stativu se projevili. Mars byl na první pohled pěkný, ale v dalekohledu vypadal jako poskakující tečka.

Jak moc je vlastně blízko? V článku [Hubble telescope takes Mars close-up](http://www.newscientist.com/news/news.jsp?id=ns99994104) jsem našel pěkné přirovnání. Mars je nyní pouze 145 krát dál než Měsíc. A v takové vzdálenosti jej vyfotil [Hubbleův teleskop](http://hubblesite.org/). Když si prohlédnete [fotografie Marsu](http://hubblesite.org/newscenter/archive/2003/22/image/) v Hubbleově fotogalerii, spatříte více detailů než na hvězdárně. Ovšem bezprostřední zážitek je něco jiného.

