---
layout: post
title: Těžba ropy na Aljašce asi projde
categories: [Technologie]
permalink: /technologie/tezba-ropy-na-aljasce-asi-projde.html
---
# Těžba ropy na Aljašce asi projde

Prezident USA G. W. Bush [podepsal](http://news.yahoo.com/news?tmpl=story&u=/ap/20050807/ap_on_go_co/arctic_refuge) energetický zákon, který umožní těžbu ropy na Aljašce. Musí jej ještě schválit senát. To může být problém, jelikož díky obstrukcím ze strany odpůrců těžby v národním parku je pro schválení zákonu nutné získat 60 hlasů ze sto členného senátu namísto prosté většiny. Zdá se, že republikánská administrativa nakonec použije praktiky našich poslanců.

## Těžba paliv v nedotčené přírodě

<div class="obry"><div class="leftbox"><img alt="Ropna pumpa na pozadí těžebních věží" height="119" src="http://www.techblog.cz/images/ropna-pumpa-a-veze.jpg" width="170"/></div></div> 

Problém těžby na Aljašce se [táhne](http://www.heritage.org/Press/Commentary/ed031402c.cfm) mnoho let. Jde o zpřístupnění deseti miliard barelů ropy k těžbě v oblasti [Arktického národního parku](http://arctic.fws.gov/). I když by zařízení pro hledání ložisek a těžbu měla zasáhnou pouhých 8 km² z rezervace o rozloze asi 80 tisíc km². Nikdo z ochránců přírody nemůže být nadšen. Těžba plynu ve Skalistých horách, která se ještě plně nerozvinula už silně ovlivnila tamější přírodu a život obyvatel a nemůžeme si myslet, že na Aljašce to dopadne jinak. Ve Skalistých horách je tolik nevytěženého plynu, že by pokryl spotřebu USA na 6 let. Je-li spotřeba ropy USA dnes 20 miliónů barelů za den. Vystačili by si jen s Aljašskou ropou 3 roky. A za to se už vyplatí "trochu" poničit přírodu.

## Nelogická těžba

<div class="obry"><div class="leftbox"><img alt="Šedý vlk na Aljašce" height="120" src="http://www.techblog.cz/images/sedy-vlk-aljaska.jpg" width="170"/></div>Šedý vlk na Aljašce <br/>Credit: ANWR</div> 

Nedojde-li k dramatické změně v přístupu k využívání alternativních zdrojů pohonu, bude spotřeba ropy nadále růst. Její cena překoná všechny dnes myslitelné "psychologické hranice". Od dvou set dolarů za barel se celosvětově bude muset začít uvažovat o ekonomice založeném na něčem jiném než na ropě. O to více strategickou surovinou se ropa může stát, protože pro veškeré bojové prostředky je pohon ropnými deriváty nejvhodnější (za dnešního stavu vývoje). Kdo bude mít ropu, bude moci bojovat. Tank poháněný palivovými články by asi nebyl to pravé.

Nechápu, proč je takový zájem otevírat nová ložiska ropy. Chtějí-li si USA udržet pozici světové vojenské velmoci, měli by si svá ložiska pořádně šetřit a dovážet ropu, jak jen to je možné. Nyní je vhodný čas nová ložiska hledat, ale rozhodně ne těžit. Optimální (pro USA) by bylo povolit pouze zkoumání ropných ložisek. V rámci toho by se vytvořily základy infrastruktury tak, že by bylo možné masovou těžbu zahájit do jednoho roku od rozhodnutí o povolení těžby. Krásná příroda je výborné alibi pro netěžení.

## Politická rozhodnutí ničí budoucnost

<div class="obry"><div class="leftbox"><img alt="George Walker Bush" height="170" src="http://www.techblog.cz/images/george-walker-bush.jpg" width="120"/></div></div> 

Samozřejmě si nemyslím, že bych byl první, kterého podobné myšlenky napadly. Určitě s nimi přišel i někdo v Bushově administrativě, ale z krátkodobého hlediska se republikánům hodí více přízeň voličů, kterým tam moc nezdraží benzín, než prosperita a moc země za 30 let.

Díky strachu o koryta se Bushova vláda uchyluje k postupům vlastním našim poslancům. Samostatný energetický zákon potřebuje 60 hlasů, které by nemohl dostat. Takže se povolení těžby na Aljašce připojí k hlasování o rozpočtu, kde stačí pouhých 51 hlasů. Není to chytré. Stejný postup byl použit už za prezidentování Billa Clintona. Tehdy však prezident zákon vetoval. Nyní se tak určitě nestane. Kdyby kdysi Clinton podepsal, byla by vytěžena spousta ropy, která by neměla ani zdaleka takovou hodnotu, jako dnes. Za třicet let bude nejspíš vyvažována zlatem.

Rada českých poslanců Bushovi: "Přidej těžbu ropy na Aljašce do zákonu o myslivosti. Nikdo si toho nevšimne; máme to vyzkoušené."

## Další články speciálu Energetická krize:

  * [Úsporné žárovky](http://www.techblog.cz/veda/usporne-zarovky.html) – 9. 1. 2006
  * [Vstřikování vody do motoru](http://www.techblog.cz/technologie/vstrikovani-vody-do-motoru.html) – 7. 1. 2006
  * [Plastové solární články s vyšší účinností](http://www.techblog.cz/technologie/plastove-solarni-clanky-s-vyssi-ucinnosti.html) – 17. 10. 2005
  * [Vodík vyrobíme v autě a budeme tankovat vodu](http://www.techblog.cz/technologie/vodik-vyrobime-v-aute-a-budeme-tankovat-vodu.html) – 13. 9. 2005
  * [Palivové články pro přenosná zařízení](http://www.techblog.cz/technologie/palivove-clanky-pro-prenosna-zarizeni.html) – 30. 8. 2005
  * [Solární články ze špinavého křemíku](http://www.techblog.cz/technologie/solarni-clanky-ze-spinaveho-kremiku.html) – 22. 8. 2005
  * Těžba ropy na Aljašce asi projde – 15. 8. 2005
  * [Kanada je nová ropná velmoc](http://www.techblog.cz/technologie/kanada-je-nova-ropna-velmoc.html) – 3. 8. 2005
  * [Slunečnicový olej pro výrobu vodíku](http://www.techblog.cz/technologie/slunecnicovy-olej-pro-vyrobu-vodiku.html) – 25. 8. 2004




<section id='comments-section'>
<div class='commentsheader'>Komentáře</div>        
<div class='comment-item-header' markdown=1>
selda &ndash; [WWW](http://seldik.com) &ndash; 15.8.2005
</div>

Nevim, jak jsi prisel na to, ze "tam moc nezdraží benzín", protoze ve statech se benzin zdrazuje celkem dost. Za posledni dva tydny se cena zvyslila, v miste kde bydlim, o 40 centu (10 korun)

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 15.8.2005
</div>

Jde mi o zdražení v dlouhodobějším horizontu. Tím, že se začne víc těžit, neporoste cena ropy celosvětově tak prudce. Protože kdyby se deklarovalo, že se na Aljašce těžit nebude, mohla by cena ropy stoupnout mnohem víc než dnes. Ale i z krátkodobého hlediska je lepší než snižování ceny ropy vyšší těžbou snížení nížší poptávkou. Myslím, že se na spotřebu aut v USA nehledí tak jako v Evropě.To zdražení je dost velké. Nám tu benzín zdrahnul o něco přes dvě koruny na litr, jestli uvádíš zdražení na galon, je to přibližně stejně.

<div class='comment-item-header' markdown=1>
[Pavel](mailto:ja@tady.cz)  &ndash; 15.8.2005
</div>

Možná jsem naivní, ale povolení k težbě ještě není zahájení težby. I kdyby si US chtěli nachat zásoby na Aljašce jako rezervu, musí si napřed tuto těžbu ošetřit legislativně a připravit pro ni infrastrukturu. US má strategické zásoby na 2 měsíce až půl roku, pokud by chtěli řešit povolení těžby až v okamžiku kdy budou od zdrojů ropy odříznuti, tak by půl roku zabral jen legislativní proces, a další měsíce ne-li roky vybudování nezbytných těžařských kapacit.

<div class='comment-item-header' markdown=1>
al-ash &ndash; [WWW](http://alash.wz.cz) &ndash; 15.8.2005
</div>

Jenže tím že budou těžit už nyní na Aljašce ,získají dost peněz...sice by třeba za 30 let měla ropa vyšší cenu..jenže by si v zemi ležela bez jakéhokoliv užitku...a takhle,když se vytěží ropa na aljašce, může USA za peníze které ušetří(rozdíl cen mezi aljašskou ropou a dovozovou)už dnes rozjet nějaké projekty které rozhodně za 30 let budou produkovat více peněz...mnohem lepší řešení než něco nevyužívat a čekat až to nabere za několik let na ceně jako nedostatkové zboží..ad ta krajní cena za barel(zde uvádíš 200$)http://www.ceskaenergetika.cz/ce/view.php?cisloclanku=2005081103-tady je 85$

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 15.8.2005
</div>

[3] Máš pravdu, kdyby se o těžbě rozhodovalo o až na základě toho, že by byli odříznuti od ropy, tak by to nejspíš nestihli rozjet. Ale náznaky vyhrocení situace jsou často vidět dlouho dopředu, i když existují výjimky. Ale ona velikost zásob na půl roku asi nebude určena náhodně a bude asi možné v té době zvýšit těžbu i ve stávajících nalezištích.[4] To je velmi zajímavý pohled. Já vycházím z toho, že nejefektivnější palivo pro bojové prostředky je "benzín." Tudíž považuji ropu za strategicky hodnotnou. Ty ji považuješ za potenciální aktivum, které může přinést nové strategické výhody. Tvůj pohled je progresivnější a můj konzervativnější. Pokud by všechny peníze z výnosu ropy šly do výzkumu alternativních pohonů, šel bych určitě směrem, který jsi naznačil Ty. Ve skutečnosti to bude složitější.200 dolarů je mnou vymyšlená hodnota. Kvalifikovaný odhad v odkazovaném článku je sice hodnotnější, ale vzhledem k tomu, že při $60 za barel spotřeba stále stoupá, $85 není určitě ta skutečná hranice.

<div class='comment-item-header' markdown=1>
selda &ndash; [WWW](http://seldik.com) &ndash; 16.8.2005
</div>

Myslel jsem na galon.Ja si nemyslim, ze soucasnou cenu ropy muze jeji nedostatek, ale spis olejove spolecnoti, ktere si chteji prividelat nejaky ten billion dolaru za den

<div class='comment-item-header' markdown=1>
[Prokop Hapala](mailto:0254@seznam.cz) &ndash; [WWW](http://part.wz.cz) &ndash; 11.9.2005
</div>

co se tyce strategickeho (vojenskeho) vyznamu ropy - z bezpecnostnich duvodu, kvuli spolehlivosti... se benzin skoro nepouziva..ale to je detailNemecko ani jizni afrika nemely nejak strasne problemy nahrazovat ropu pro tyto ucely uhlim(teda nemecko melo ale to hlavne kvuli naletum na chemicky)navic moderni palivo je natolik rafinovane krakovanim reformovanim, ciklizaci a rozvetvovanim (hlavne teda letecke) ze rozdil v cenach zpracovani uhli a ropy na motorove palivo se dost snizuje, hlavne kdyz ropa stoji kolik stoji//co znamena "pamatuj si me" vtom formulari pro komentar? :)

<div class='comment-item-header' markdown=1>
Martin &ndash; [WWW](http://techblog.srubar.net/) &ndash; 12.9.2005
</div>

[7] Díky za připomínku. S tím strategickým významem jsem to moc nedomyslel. Vzpomínám si, že Němci byli rádi, že měli proudové Messerschmitty 262, kterým vyhovoval nízkooktanový benzín produkovaný z uhlí. Ale nafta, která má delší molekuly, se používá, pokud se nepletu, v téměř veškeré pozemní vojenské technice. I když o jejím strategickém významu bychom si mohli myslet své.

<div class='comment-item-header' markdown=1>
fyschy  &ndash; 8.1.2006
</div>

Všechny příspěvky co tady čtu se převážně zaměřují na snížení cenny benzinu, ale nikoho z vas ani nenapadne pomyslel na přírodu. Těžba ropy by Aljašku jedině zrujnovala!

<div class='comment-item-header' markdown=1>
[edgar](mailto:xukol@seznam.cz)  &ndash; 3.6.2008
</div>

Zásoby na Aljašce 10 mld barelů. Spotřeba USA 20 mil barelů denně. Tudíž je spotřeba USA pokryta ropou z Aljašky na 6 let (?).To jsou mi tedy počty...

<div class='comment-item-header' markdown=1>
Martin &ndash; [WWW](http://www.techblog.cz) &ndash; 3.6.2008
</div>

[10] No, v článku jsou zmíněny roky tři, ale i to je špatně. Správně by bylo něco kolem jeden a půl roku.

</section>