---
layout: post
title: Příliš blízko, příliš horko
categories: [Astronomie]
permalink: /astronomie/prilis-blizko-prilis-horko.html
---
# Příliš blízko, příliš horko

U jiných hvězd, než je Slunce objevujeme zatím zejména planety, které jsou stejného typu, jako náš Jupiter. Od něj se liší tím, že jsou velmi blízko jejich "mateřské" hvězdě – říká se jim "horký Jupiter".

Hubbleův teleskop se [nedávno zaměřil](http://hubblesite.org/newscenter/archive/2003/08/text) na vůbec první objevenou extrasolární planetu (chcete-li vědět jméno, tak je to poetické "HD 209458b"). Zjistilo se, že obíhá velmi blízko – 7 miliónů kilometrů – hvězdy, která je velmi podobná Slunci. To je osmina vzdálenosti Merkuru od Slunce (Země je vzdálena cca 150 miliónů km). Díky této malé vzdálenosti ztrácí planeta ze své atmosféry a díky působení "místního Slunečního větru" nejméně 10 tisíc tun za sekundu. Na svém orbitu vypadá jako kometa.

Záhadou bylo, jak mohla tak těžká planeta vzniknout tak blízko hvězdy. Ona ale pravděpodobně vznikla ve vzdálenosti mnohem větší, ale postupně se po spirálovité dráze dostávala na současný orbit.

